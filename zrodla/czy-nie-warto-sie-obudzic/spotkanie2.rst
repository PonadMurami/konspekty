***************************************************************
Spotkanie 2 - Jeśli chcemy dojść do celu – to dojdziemy?
***************************************************************

==================================
Cel
==================================

Ukazanie życia jako wędrówki. Moja motywacja do przebudzenia i~wyruszenia w~drogę.

====================================
Modlitwa
====================================

Krótko, spontanicznie. Proponuję uwielbienie, dziękczynienie za podarunek "tego czasu", na możliwość **przebudzenia**, "otworzenia oczu".

=========================================
"Mapy są nam niepotrzebne"
=========================================

.. note:: możliwość odtworzenia utworu. Każdy uczestnik powinien mieć własną wersje tekstu

Przeczytajmy pewien wiersz:

   | Mapy są nam niepotrzebne
   | Przewodniki na bok odłóż
   | Zabierzemy tylko ufność w~naszą podróż
   | W~tej podróży niepotrzebne nam bagaże
   | Zabierzemy tylko z~sobą trochę marzeń
   | Mapy są nam niepotrzebne
   | Gdy cel nęci
   | W~tej podróży nam wystarczą dobre chęci.
   |
   | I~pójdziemy w~dni nieznane miłosnego źródła szukać
   | Które wszystkim nam jest dane
   | Tylko trzeba,tylko trzeba, tylko trzeba je odszukać!
   |
   | Mapy są nam niepotrzebne
   | Przewodniki na bok odłóż
   | Zabierzemy tylko siebie w~piękną podróż
   | W~tej podróży niepotrzebne nam bagaże
   | Nam wystarczą nasze dłonie, nasze twarze
   | Mapy są nam niepotrzebne
   | Gdy iść chcemy
   | Jeśli chcemy dojść do celu - to dojdziemy.
   |
   | I~pójdziemy w~dni nieznane miłosnego źródła szukać
   | Które wszystkim nam jest dane
   | Tylko trzeba,tylko trzeba, tylko trzeba je odszukać!

   -- Magda Umer -- Mapy są nam niepotrzebne

Zadajmy sobie pytania do tego wiersza:

   | Mapy są nam niepotrzebne
   | Przewodniki na bok odłóż

* Jakimi "mapami" dysponuję w~swoim życiu? Czym się kieruję w~ważnych wyborach?

* Na czym/na kim najbardziej polegam?

* Czy "mapy" i~"przewodniki" mogą być szkodliwe?

Odczytajmy fragment:

   | Zabierzemy tylko ufność w~naszą podróż
   | W~tej podróży niepotrzebne nam bagaże
   | Zabierzemy tylko z~sobą trochę marzeń

* Czy "mój świat" jest godny zaufania? Ile w~moim życiu jest ufności, a~ile lęku i~podejrzliwości? Z~czego to wynika?

Przeczytajmy fragment Pisma Świętego:

   A~oto zbliżył się do Niego pewien człowiek i~zapytał: «Nauczycielu, co dobrego mam czynić, aby otrzymać życie wieczne?» Odpowiedział mu: «Dlaczego Mnie pytasz o~dobro? Jeden tylko jest Dobry. A~jeśli chcesz osiągnąć życie, zachowaj przykazania». Zapytał Go: «Które?» Jezus odpowiedział: «Oto te: Nie zabijaj, nie cudzołóż, nie kradnij, nie zeznawaj fałszywie, czcij ojca i~matkę oraz miłuj swego bliźniego, jak siebie samego!» Odrzekł Mu młodzieniec: «Przestrzegałem tego wszystkiego, czego mi jeszcze brakuje?» Jezus mu odpowiedział: «Jeśli chcesz być doskonały, idź, sprzedaj, co posiadasz, i~rozdaj ubogim, a~będziesz miał skarb w~niebie. Potem przyjdź i~chodź za Mną!» Gdy młodzieniec usłyszał te słowa, odszedł zasmucony, miał bowiem wiele posiadłości.

   -- Mt 19, 16-22

* Z~jakim "bagażem" idę? Jakie doświadczenia, wspomnienia pomagają mi "być w~drodze", a~jakie "przytrzymują" w~miejscu?

* Jak rozumiem marzenia? To miłe fantazje, konkretne plany, pragnienia...?

* Jakie motywacje w~sobie odnajduję? Skąd się biorą?

Przeczytajmy fragment Pisma Świętego:

   Królestwo niebieskie podobne jest do skarbu ukrytego w~roli. Znalazł go pewien człowiek i~ukrył ponownie. Uradowany poszedł, sprzedał wszystko, co miał, i~kupił tę rolę. Dalej, podobne jest królestwo niebieskie do kupca, poszukującego pięknych pereł. Gdy znalazł jedną drogocenną perłę, poszedł, sprzedał wszystko, co miał, i~kupił ją.

   -- Mt 13, 44-46

* Czy jest coś w~moim życiu, po co naprawdę warto iść?

   | Mapy są nam niepotrzebne
   | Gdy cel nęci
   | W~tej podróży nam wystarczą dobre chęci.

* Czy to, co uważam za swój cel, wybieram, bo "tak trzeba", "powinienem", czy dlatego, że "nęci", "pragnę tego"?

Przeczytajmy fragment Pisma Świętego:

   Bo gdzie jest skarb wasz, tam będzie i~serce wasze.

   -- Łk 12, 34

* Czy dobre chęci wystarczą? Nie potrzebujemy kompetencji, środków, narzędzi?

* Jakich "narzędzi" potrzebujemy na drodze wiary?

Odczytajmy fragment:

   | I~pójdziemy w~dni nieznane miłosnego źródła szukać
   | Które wszystkim nam jest dane
   | Tylko trzeba,tylko trzeba, tylko trzeba je odszukać!

* Jakie są źródła miłości?

* Jak ich szukać?

* W~jaki sposób można miłość odnawiać?

Odczytajmy fragment:

   | Mapy są nam niepotrzebne
   | Przewodniki na bok odłóż
   | Zabierzemy tylko siebie w~piękną podróż
   | W~tej podróży niepotrzebne nam bagaże
   | Nam wystarczą nasze dłonie, nasze twarze

* Kto jest obok mnie w~mojej drodze? Z~kim idę?

* W~jakiej "kondycji" są moje relacje w~domu, w~szkole, w~otoczeniu?

Odczytajmy fragment:

   | Mapy są nam niepotrzebne
   | Gdy iść chcemy
   | Jeśli chcemy dojść do celu - to dojdziemy.
   |
   | I~pójdziemy w~dni nieznane miłosnego źródła szukać
   | Które wszystkim nam jest dane
   | Tylko trzeba,tylko trzeba, tylko trzeba je odszukać!

* Czy jest we mnie chęć, pragnienie, żeby "usłyszeć głos", "wybrać się w~podróż"?

* Co zrobić, jeśli nie ma takiego pragnienia, jeśli ogarnia mnie poczucie bezwładu, bezsensu?

* Czy naprawdę od nas zależy "osiągnięcie celu"?

=========================================
Podsumowanie
=========================================

Proszę, aby każdy animator wg rozeznania możliwości swojej grupy zaproponował modlitwę na zakończenie spotkania.

Spotkanie 1. - Moje dziś, wielkie dziś
**************************************

Cel
===

Refleksja wprowadzająca w~temat i~atmosferę rekolekcji. Spróbujmy odpowiedzieć sobie na pytania: Czy potrafimy **patrzeć** na swoje życie "własnymi oczami", w~osobisty sposób?  Jak wygląda moje życie "tu i~teraz", w~tym momencie? Jak postrzegam zmiany zachodzące w~moim życiu?

Modlitwa
========

Wezwanie do Ducha Świętego. Modlitwa prośby o~otwarcie na Jego działanie, otwarcie moich oczu, myśli i~serca, mądrość osądu.

Wprowadzenie
============

   "[...] trzeba nam wiary w~siłę oczarowań, jakie mogą nas spotkać, jeżeli tylko gotowi jesteśmy się im poddać. W~chwilach najdrobniejszych, miejscach dobrze nam znanych, pośród tych, którzy są z~nami od lat..., ukryty jest fenomen życia, jego smak. A~wszystko tak naprawdę rozstrzyga się nie w~gabinetach polityków, ale podczas wyboru książki, filmu  w~kinie czy telewizyjnego programu. Wszystko rozstrzyga się w~chwili, gdy decydujemy się na wizytę w~teatrze lub filharmonii, gdy planujemy spacer, wakacje albo wieczór z~przyjaciółmi. To są sprawy najprostsze, najdrobniejsze i~najbardziej codzienne, ale to właśnie od tych chwil i~od tych spraw najprostszych najwięcej zależy. I~dlatego z~pewnością nie żyjemy w~czasach gorszych niż inni. Wręcz przeciwnie, żyjemy w~najwspanialszej chwili naszego życia, bo ona jest naszym »teraz« i~w nim możemy wybrać piękno, dobro i~prawdę

   -- Jacek Kurek -- W~najwspanialszej chwili naszego życia. Myśli o~Śląsku.

"Moje dziś"
===========

.. note:: możliwość odtworzenia utworu. Każdy uczestnik powinien mieć własną wersje tekstu

Przeczytajmy pewien wiersz:

   | Moje jutro czemu wiem
   | o~nim wszystko, chociaż się
   | nie zdarzyło
   | niechby zesłał dobry los,
   | kiedy nie stać go na cios
   | choć zawiłość
   | A~tymczasem chroni mnie
   | i~przed dobrem i~przed złem
   | A~w~ofercie ma od lat
   | jedną nowość zmianę dat
   | Moje dziś, wielkie dziś
   | musi wreszcie przyjść
   | Nagle się zatrzymać w~drzwiach
   | i~zachwycić, że to ja
   | Moje dziś, wielkie dziś
   | najpiękniejsze z~wszystkich dni
   | I~tak budzę się od lat
   | by mu nową szansę dać
   | Ranne z~kawą tte tte
   | żeby życiu nadać bieg
   | zanim minie
   | Póki niepokoi brak
   | repertuarowych zmian
   | w~życia kinie
   | Choć się rzadko trafia fart
   | lepszy od znaczonych kart
   | Chociaż wczoraj, jutro, dziś
   | notoryczne dj vu
   | Wierzę, że odnajdzie mnie
   | od dni wszystkich inny dzień
   | Moje dziś, wielkie dziś
   | musi wreszcie przyjść
   | Nagle się zatrzymać w~drzwiach
   | i~zachwycić, że to ja
   | Moje dziś, wielkie dziś

   -- Moje dziś -- Basia Stępniak-Wilk

Zadajmy sobie pytania do tego wiersza:

   | Moje jutro czemu wiem
   | o~nim wszystko, chociaż się
   | nie zdarzyło

* Czy wiem, co jutro zdarzy się w~moim życiu? Na ile to zależy ode mnie?

* Czy układam sobie plany życiowe, plany na najbliższe dni, miesiące?

* Czy zaplanowany czas jest dla mnie radością, czy przytłoczeniem?

Odczytajmy fragment:

   | niechby zesłał dobry los,
   | kiedy nie stać go na cios
   | choć zawiłość

* Czy komplikacje planów mogą być pozytywne, rozwojowe?

Przeczytajmy:

   Wchodźcie przez ciasną bramę! Bo szeroka jest brama i~przestronna ta droga, która prowadzi do zguby, a~wielu jest takich, którzy przez nią wchodzą. Jakże ciasna jest brama i~wąska droga, która prowadzi do życia, a~mało jest takich, którzy ją znajdują!

   -- Mt 7,13-14

* Czym może być w~moim życiu "ciasna brama"?

Odczytajmy fragment:

   | A~tymczasem chroni mnie
   | i~przed dobrem i~przed złem
   | A~w~ofercie ma od lat
   | jedną nowość zmianę dat

* Czy jestem otwarty na zmiany życiowe?

* Czy jestem bardzo przywiązana do "mojego życia", jego stabilności, poczucia bezpieczeństwa?

Odczytajmy fragment:

   | Moje dziś, wielkie dziś
   | musi wreszcie przyjść
   | Nagle się zatrzymać w~drzwiach
   | i~zachwycić, że to ja
   | Moje dziś, wielkie dziś
   | najpiękniejsze z~wszystkich dni
   | I~tak budzę się od lat
   | by mu nową szansę dać

* Czym jest to "moje dziś, wielkie dziś"?

* Co to znaczy żyć teraźniejszością?

* Jaki wpływ na moją teraźniejszość ma przeszłość i~przyszłość? Czy jest ona zdominowana przez nie?

* Czy jestem pogodzony z~przeszłością?

* Czy myśl o~mojej przyszłości budzi w~mnie lęk ?

* Co przeszkadza mi w~patrzeniu "teraz" ?

Odczytajmy fragment:

   | Ranne z~kawą tte tte
   | żeby życiu nadać bieg
   | zanim minie [...]
   | Chociaż wczoraj, jutro, dziś
   | notoryczne dj vu

* Co to znaczy "nadać życiu bieg"?

* Czego oczekuję od życia?

* Czy czuję, że żyję? Czy przygniata mnie monotonia?

Odczytajmy fragment:

   | Wierzę, że odnajdzie mnie
   | od dni wszystkich inny dzień
   | Moje dziś, wielkie dziś
   | musi wreszcie przyjść
   | Nagle się zatrzymać w~drzwiach
   | i~zachwycić, że to ja
   | Moje dziś, wielkie dziś

* "Bycie sobą" – co to znaczy dla mnie?

* Czy masz doświadczenie zachwytu, że "to Ty"?

Przeczytajmy:

   Wy jesteście solą dla ziemi. Lecz jeśli sól utraci swój smak, czymże ją posolić? Na nic się już nie przyda, chyba na wyrzucenie i~podeptanie przez ludzi. Wy jesteście światłem świata. Nie może się ukryć miasto położone na górze. Nie zapala się też światła i~nie stawia pod korcem, ale na świeczniku, aby świeciło wszystkim, którzy są w~domu. Tak niech świeci wasze światło przed ludźmi, aby widzieli wasze dobre uczynki i~chwalili Ojca waszego, który jest w~niebie.

   -- Mt 5,13-16

* Czym jest dla mnie "życiowa autentyczność"?

* Czy jest we mnie otwartość na podarowany mi czas, na inność tego czasu?

* Czy jest we mnie otwartość na odnalezienie przez Pana Boga, na usłyszenie Jego głosu?

Podsumowanie i~zastosowanie
===========================

Wspólna modlitwa fragmentem:

   | Usłyszałem, o~Panie, Twoje orędzie,
   | zobaczyłem, o~Panie, Twe dzieło.
   | Gdy czas nadejdzie, niech ono odżyje,
   | gdy czas nadejdzie, pozwól nam je poznać.

   -- Ha 3,2ab

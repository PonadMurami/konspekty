********************************************************************
Spotkanie 2. - Stworzyłeś nas bowiem jako skierowanych ku Tobie Panie
********************************************************************

=====================================
Cel Spotkania
=====================================

1. Zobaczyć Boga jako tego, który ponad wszystko pragnie człowieka i~tęskni za nim

2. Zobaczyć Boga jako OSOBĘ, kogoś konkretnego

3. Zachwycić się cudem wcielenia – Jezusem – Emmanuelem – który jest dowodem Bożej Miłości

==================================
Wprowadzenie dla aniamtora
==================================

Tak  naprawdę w~ spotkaniu  najważniejsze jest,  aby  dostrzec  sytuację  "po  grzechu"  nie  tylko z~perspektywy grzeszności człowieka, ale także z~punktu widzenia "osamotnionego" Boga, który stwarzając człowieka ujawnił swoją ogromną Miłość ku niemu. Problem ten niejako rozwiązuje się w~Chrystusie i~to ma być bardzo wyraźnie przedstawione. Proponuję także parę zagadnień mocniej
"filozoficznych" (wg  moich  osobistych  upodobań), daję  je  w~ nawias,  są  oczywiście nieobligatoryjne, ale zachęcam, nawet przy mniej ambitnej grupie, bo pobudzają do myślenia.

Spotkanie ma dosyć sporo "zastosowań" - animator musi wedle rozsądku wybrać niektóre z~nich tak, aby nie przeciążyć grupy i~aby w~efekcie nie było tak, że żadne zadanie nie zostanie wykonane.

Cytaty do wykorzystania:

   Źródło pragnie aby z~niego pić

   -- św. Grzegorz z~Nyssy

   Gdyż ten sam Bóg, który oświadcza, że nie musi nam wcale mówić, czy jest głodny, nie wahał się żebrać u~Samarytanki o~trochę wody. Był spragniony... Lecz mówiąc "Daj mi pić", Stworzyciel domagał się właśnie miłości od swego biednego stworzenia. Był spragniony miłości... Ach! Czuję to bardziej niż kiedykolwiek: Jezusowi chce się pić

   -- św. Matka Teresa z~Kalkuty

   Jest dla mnie bardzo jasne, że u~Misjonarek i~Misjonarzy Miłości (M.C.) wszystko ma na celu jedynie ugaszenie Pragnienia Jezusa. Jego słowa, zapisane na ścianie każdej kaplicy M.C., nie należą do przeszłości, ale są żywe tu i~teraz, są wypowiadane dla Was. Czy w~to wierzycie? Jeśli tak, to usłyszycie i~odczujecie Jego obecność... jeśli mielibyście zapamiętać z~tego listu tylko jedno, niech to będzie to: "Pragnę" to znacznie głębsze słowo, niż gdyby Jezus powiedział po prostu: "Kocham  was".  Dopóki nie będziecie wiedzieli, i~to w~bardzo  osobisty sposób,  że  Jezus Was pragnie, nie będziecie w~stanie poznać tego, kim chce On dla Was być; ani tego, kim chce, abyście Wy byli dla Niego

   -- św. Matka Teresa z~Kalkuty

==================================
Modlitwa początkowa
==================================

Dostosowana do możliwości grupy.

============================================
Dzielenie się doświadczeniem nocnej adoracji
============================================

* Jakie są wasze "wrażenia" po nocnej adoracji? Czy uważacie, że dobrze wykorzystałeś ten czas?

* Czy wypełniliście zadanie jakie dostaliście?

============================================
Tęsknota
============================================

Luźna rozmowa nt tęsknoty w~naszym życiu, jej doświadczania, tego czym ona jest.

* W~jaki sposób spośród innych odczuć wyróżnia się tęsknota?

* Po czym się ją poznaje?

* Po jakich stanach emocjonalnych?

* Czy jest doświadczeniem pozytywnym czy raczej negatywnym?

| **Jak rodzi się tęsknota**
| Wypisujemy na kartce elementów które musi spełniać dana relacja, dany człowiek, sytuacja abyśmy doświadczali tęsknoty (np. bliska relacja z~kimś, odległość, nieobecność tej osoby etc.) /kartka nr.1/

| **List (bardzo ważne)**
| W~ciągu paru minut uczestnicy mają napisać list do osoby do której tęsknią. Jeśli takiej osoby nie ma, to jest jeszcze wyobraźnia. List ma być krótki i~zawierać ma ok. 8 zdań i~każde z~nich ma dotyczyć mojej tęsknoty za tym kimś – jak się bez tej osoby czuję itp. List jest prywatny, nikt nie MUSI go czytać – oczywiście zachęcamy.

| **Tęsknota za Bogiem**
| patrząc na kartkę nr. 1 pytamy się siebie dlaczego człowiek MUSI doświadczać tęsknoty za Bogiem? Skąd ona pochodzi? Kiedy się pojawiła? (istotne jest by doprowadzić do spostrzeżenia, że to grzech i~wygnanie z~raju jest początkiem tęsknoty za Bogiem)

* Czy takie doświadczenie tęsknoty za Bogiem dotyczy mnie osobiście?

============================================
Zmiana perspektywy
============================================

.. note:: Ćwiczenie na wyobraźnie

Zamykamy oczy i~próbujemy wyobrazić sobie scenę wygnania z~raju, odprowadzając wzrokiem pierwszych rodziców, a~gdy wychodzą z~raju, próbujemy dostrzec BOGA który samotnie przechadza się po Edenie.

(to, być może naiwnie brzmiące ćwiczenie, dzięki cudownemu darowi empatii, powinno sprawić że na chwilę zaczniemy myśleć o~grzechu także z~perspektywy Boga. W~tle animator może czytać fragment Rdz 3, 21-24, choć trochę obawiałabym się w~związku z~tym fragmentem trudnych pytań natury teologiczno-egzegetycznej i~zejścia na dyskusję nie na temat)

* Jak wyobrażamy sobie "odczucia" Boga?

* Czy Bóg tęskni za człowiekiem?
* Jak odpowiada na to dalej historia zbawienia?

(próbujemy przypomnieć sobie znane nam fragmenty mówiące o~Bogu poszukującym człowieka – na początek animator może przypomnieć Boga, który szuka Adama ("Adamie, gdzie jesteś?") czy Abla ("gdzie jest brat twój, Abel?") ponieważ podejrzewam że skojarzenia uczestników raczej pójdą w~stronę Ewangelii – co jest dalece wskazane)

* które z~tych fragmentów nas szczególnie uderzają? Co nas w~nich porusza?

Czytamy następujący fragment i~poruszamy dyskusje na temat tego jak go rozumiemy:

   Być może Bóg mógłby być Bogiem bez nas. Ale Jezus objawił nam Boga, który chce być Bogiem z~nami

   -- ks. Tomasz Jaklewicz

============================================
Jezus – Emannuel – Bóg z~nami
============================================

Czytamy J 3, 16 – wskazując jednocześnie z~całą mocą na JEZUSA jako DOWÓD MIŁOŚCI Bożej

* co to znaczy, że Bóg zdecydował się stać się człowiekiem? O~czym to świadczy?

* jakie z~tego płyną konsekwencje dla mojej tęsknoty za Bogiem, czy jest to szansa na zaspokojenie tej potrzeby?

.. note:: UWAGA! próbujemy doprowadzić w~tej części do tego, by uczestnicy spostrzegli że fenomen WCIELENIA jest czymś niesamowicie wyróżniającym chrześcijaństwo, że dzięki tej tajemnicy stajemy się ludźmi, którzy mogą obcować z~samym Bogiem, że wcielenie zmienia w~naszym patrzeniu na świat i~życie dosłownie WSZYSTKO!

JEZUS jest człowiekiem, ukazujemy Go więc w~perspektywie Jego pragnień. W~tych trzech obrazach próbujemy najpierw dostrzec czysto ludzkie pragnienia fizyczno-duchowe (nawiązując do spotkania wczorajszego). Następnie próbujemy w~nich dostrzec pragnienia BOGA. Bóg pragnie człowieka.

* J 4,7 (Samarytanka)
* Łk 22,15 (wieczerza)
* J 19, 28 (śmierć na krzyżu)

Do refleksji i~ew. zastosowania w~rozmowie:

   Pragnę  to  znacznie głębsze słowo,  niż  gdyby  Jezus  powiedział po  prostu:  Kocham was. Dopóki nie będziecie wiedzieli, i~to  w~bardzo  osobisty  sposób,  że Jezus  Was  pragnie, nie będziecie w~stanie poznać tego, kim chce On dla Was być; ani tego, kim chce, abyście Wy byli dla Niego"

   -- św. Matka Teresa z~Kalkuty

============================================
Bóg jest Osobą! - czyli zastosowanie
============================================

Bóg bardzo konkretnie okazuje swoje uczucia, swoją tęsknotę za człowiekiem, ma bardzo konkretne pragnienie (pragnie mnie), stał się konkretnym człowiekiem, Jezusem, Emmanuelem. Często nie korzystamy z~tej prawdy, że nasz Bóg jest Bogiem z~nami i~czynimy z~Niego Boga zamkniętego w~pustym raju, odgrodzonego błyszczącymi mieczami cherubów. Zapominamy o~Jego RELANEJ OBECNOŚCI między swoim ludem. Traktujemy Go BEZOSOBOWO, jak siłę, energię. Dlatego:

1. Wychodzimy więc z~propozycją uczynienia krótkiego RACHUNKU SUMIENIA, z~tego, czy w~swoim życiu staram się traktować Boga jak partnera, czy jestem świadomy Jego BARDZO KONKRETNEJ OSOBOWOŚCI. Co mogę zmienić w~tej sprawie?

2. Ułatwić ma nam to list pisany do osoby, za którą tęsknię. Na koniec spotkania namawiamy wszystkich by wykreślili imię osoby, do której go adresowali i~wpisali swoje własne, a~w~miejscu podpisu wpisali: BÓG i~w ten sposób przeczytali go sobie na modlitwie.

3. Niech każdy pomyśli w~chwili ciszy nad jednym pragnieniem, które wydaje się w~jego życiu takie "świeckie" a~zauważył, że może go ono prowadzić poza doczesność. Za chwilę w~czasie modlitwy końcowej każdy z~nas podziękuje wprost Bogu za tą rzecz (może wytłumaczyć dlaczego akurat za tą). Podzielimy się w~taki sposób bardzo konkretnie owocami nocnej adoracji. Jeżeli ktoś "nie widzi niczego" lub nie chce mówić na forum niech po prostu powie Bogu "dziękuję" - na pewno jest za co.

Przykład (raczej dla animatora niż dla uczestników, aby nie przestraszyć :D): "Panie Boże, dziękuję Ci z~całego serca za to, że wlewasz w~moje serce pragnienie bycia cenioną, podziwianą i~szanowaną, ponieważ pozwalasz mi przez to dostrzec, że jestem Twoim dziełem, godnym szacunku i~uwagi, że jestem KIMŚ a~nie nikim, oraz pozwala mi ufać, że Ty tak właśnie na mnie patrzysz - z~uwagą i~miłosnym podziwem."

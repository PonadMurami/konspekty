Spotkanie 3. - Niespokojne jest serce nasze, dopóki nie spocznie w~Panu
***********************************************************************

Cel Spotkania
=============

* Podsumowanie i~wyciągnięcie wniosków z~minionych 2 dni:

   * Bóg jest stwórcą części moich pragnień
   * ja jestem obiektem pragnień Boga
   * w~relacji z~Bogiem mogą spełnić się wszystkie pragnienia mojego serca
* Przygotowanie (na ile to możliwe) do codziennego życia uwzględniającego te odkrycia

   * Bóg nie tylko chce wypełniać nasze pragnienia, ale także je kształtować
   * Ziemia nie jest niebem i~tutaj będziemy zawsze odczuwać pragnienia

* Podkreślenie roli wspólnoty

Wprowadzenie dla animatora
==========================

Ostatniego dnia rekolekcje mają naturalną tendencje do "rozluźniania się". Dzisiejszego dnia spotkanie grupowe pełni najważniejszą rolę w~utrzymaniu rekolekcji w~tematyce którą proponujemy. Jeżeli tutaj nie utrzymamy konkretnego analizowania problemu dzisiejszy dzień w~oczach uczestników zatraci "swój rys" i~stanie się po prostu "ostatnim dniem".

Modlitwa początkowa
===================

Dostosowana do możliwości grupy.

Dzielenie się doświadczeniem minionego dnia
===========================================

* Czy cieszycie się, że mogliście wczoraj powierzyć Jezusowi swoje pragnienia? Z~jakiego powodu konkretnie?

* Czy wierzycie, że taka modlitwa może coś realnie zmienić w~życiu? W~jaki sposób? A~może już coś zmieniło?

Wprowadzenie - czy św. Augustyn nie przereklamował Boga?
========================================================

Przypomnijmy:

   Stworzyłeś nas bowiem jako skierowanych ku Tobie. I~niespokojne jest serce nasze, dopóki nie spocznie w~Panu

   -- św. Augustyn

* Czy od wczoraj nagle wszelkie nasze rozterki serca, pragnienia itd zostały zaspokojone?

* Dlaczego nie wszystko się zmieniło?

Krzyże, które pojawiły się w~labiryncie są tak naprawdę istotą dzisiejszego spotkania. Chcemy porozmawiać o~tym, czy ich pojawienie się tam to tylko teoria i~"ładny symbol" czy jest to faktycznie dla nas odbicie pewnej prawdy.

Boże działanie jest mądre
=========================

Wyobraźcie sobie, że małe dziecko o~prosi was o~wiele rzeczy (pragnie czegoś). Wy możecie na te pragnienia odpowiadać albo po myśli dziecka albo nie. Spróbujmy stworzyć listę powodów dla których moglibyśmy wykonać coś nie według pragnień tego dziecka i~podajmy przykład. (tworzymy razem listę mniej więcej wyglądającą tak):

+--------------------------+----------------------------+
|     Pragnienie dziecka   |    Powód odmowy            |
+==========================+============================+
|  Pobawić się ciepłym     | Wiem, że to pragnienie     |
|  żelazkiem               | **nie prowadzi do niczego  |
|                          | dobrego**, bo żelazko nie  |
|                          | służy do zabawy            |
+--------------------------+----------------------------+
|  Chcę pooglądać film     | Pragnienie jest dobre,     |
|  o~Katyniu               | ale **przed osiągnięciem   |
|                          | pewnego wieku** dziecko    |
|                          | nie powinno oglądać        |
|                          | pewnych scen więc          |
|                          | aktualnie odmawiam         |
+--------------------------+----------------------------+
|  Chcę dostać 0.1kg       | Pragnienie **nie jest      |
|  cukierków               | złe**, ale odmawiam,       |
|                          | **bo wiem, że za 2h        |
|                          | dostanie tort urodzinowy** |
|                          | i~powinno sobie na niego   |
|                          | zostawić miejsce w~brzuchu |
+--------------------------+----------------------------+

Ważne, aby tak nakierować grupę, aby wyszły co najmniej te 3 powodu odmowy!

**Grupa sama próbuje przełożyć te powody odmowy na życie duchowe. TAKŻE podając przykłady.**

Wniosek: Bóg jako nieskończony w~swej mądrości wie lepiej co dla nas jest lepsze.

Powstaje pytanie:

* To po co nam nasze pragnienia? Mógł Bóg ich nie wkładać w~nasze serce i~"zawsze pasowalibyśmy" do jego zamiarów? (dyskusja)

Boże działanie chce przemieniać
===============================

Pragnienia człowiek posiada, bo jesteśmy stworzeni na obraz Boży, który pragnął (choćby stworzyć człowieka). Jaka jest więc rola naszych pragnień obecnie? Bóg sam na to odpowiada!

   | Raduj się w~Panu, a~On spełni pragnienia twego serca.
   | **Powierz Panu swoją drogę** i~zaufaj Mu: **On sam będzie działał**.

   -- Ps 37,4-5

Aby Bóg działał trzeba najpierw mu powierzyć swoją drogę. Bardzo często pytamy o~to w~Kościele w~sposób ogólny – czy oddałeś swoje życie Jezusowi itp. Dzisiaj w~kontekście tych rekolekcji chcemy zapytać bardzo precyzyjnie:

* Czy pozwalam Bogu **przemieniać moje własne pragnienia**?

* Dlaczego akurat oddanie mu tych kwestii jest takie trudne?

* Jak Ci się wydaje – oddanie jakich pragnień Bogu jest najtrudniejsze?

* Czy wierzę, że gdyby wszystkie moje pragnienia były ukształtowane przez Boga byłbym człowiekiem szczęśliwym?

(Być może ktoś z~grupy ma doświadczenie takiej "pracy z~Bogiem" dotyczącej jakieś swoich pragnień. Jeżeli tak to ogromnym ubogaceniem tego spotkania byłoby jego podzielenie sięz grupą!)

Boże działanie jest w~odpowiedzi na dialog
==========================================

W sprawie pragnień warto opowiedzieć w~tym miejscu taką (znaną) historyjkę.

   Podczas uroczystego śniadania z~okazji złotych godów małżeńskich, żona pomyślała: "Od pięćdziesięciu lat odstępuje zawsze mężowi górną, chrupiącą część bułki, dziś mam prawo samej sobie zrobić ucztę tym ulubionym smakołykiem". I~wzięła górę bułki, dół podała mężowi. Na to staruszek z~radością ucałował rękę żony i~wyznał: "Kochanie, zgotowałaś mi radość dnia. Pięćdziesiąt lat nie jadłem spodniej części bułeczki, choć to najbardziej lubię. Cały czas myślałem, że skoro tobie tak smakuje, to ty masz do niej pierwszeństwo".

   -- Anonim

Taki jest efekt nierozmawiania o~pragnieniach pomiędzy ludźmi. Między nami a~Bogiem jest podobnie dlatego, że Bóg mimo, że jest wszechwiedzący szanuje naszą wolność i~bez rozmowy z~nami na temat naszych pragnień nie może działać tak jakby chciał.

* Czy rozmawiam z~Bogiem na temat moich pragnień?

* Czy rozmawiam z~Bogiem na temat jego pragnień wobec mnie?

* Która rozmowa przychodzi mi łatwiej? Dlaczego?

Taka modlitwa jest też "naturalna". Rozmawiamy na niej o~tym co się teraz dzieje u~nas, jest normalną rozmową. To doskonały początek do zagłębienia się w~modlitwę!

.. note:: **trudny moment spotkania!**

Wypiszmy każdy na swoich kartkach 3-5 naszych pragnień, które jak rozeznajemy wymagają w~naszym życiu najpilniejszego "obgadania" z~Jezusem. Następnie spróbujmy się tym wzajemnie podzielić – czytając na głos. Oczywiście nie ma przymusu – można NIE czytać.

Niedosyt na ziemi jest naturalny i~dobry
========================================

Przeczytajmy:

   | A~jeden ze Starców odezwał się do mnie tymi słowami:
   | «Ci przyodziani w~białe szaty kim są i~skąd przybyli?»
   | I~powiedziałem do niego:
   | «Panie, ty wiesz». I~rzekł do mnie:
   | «To ci, którzy przychodzą z~wielkiego ucisku i~opłukali swe szaty,
   | i~w krwi Baranka je wybielili. Dlatego są przed tronem Boga
   | i~w Jego świątyni cześć Mu oddają we dnie i~w nocy.
   | A~Zasiadający na tronie rozciągnie namiot nad nimi.
   | Nie będą już łaknąć ani nie będą już pragnąć, i~nie porazi ich słońce ani żaden upał,
   | bo paść ich będzie Baranek, który jest pośrodku tronu, i~poprowadzi ich do źródeł wód życia:
   | i~każdą łzę otrze Bóg z~ich oczu».

   -- Ap 7,13-17

Bóg gwarantuje nam, że w~niebie w~komunii z~nim już nie będziemy niczego pragnąć – wszystko będziemy mieli. Dlatego prawdziwe są słowa św. Augustyna.

* Czemu dobremu może służyć niespełnienie wszystkich pragnień na ziemi?

* Czy możesz podać jakiś przykład z~swojego życia, że niespełnione pragnienie służy dobru?

* W~jaki sposób pragnienie samo w~sobie (niespełnione) przybliża mnie do Boga? (konkret!)

Zastosowanie – rola wspólnoty
=============================

Faktycznie – podejmowanie wysiłku takiego życia z~Bogiem "na 1oo%" jest bardzo trudne. Ale dosłownie nie jesteśmy sami w~tym trudzie – mamy siebie. Chcielibyśmy tutaj na tych rekolekcjach "dotknąć" tego czym jest nasza wspólnota.

**Uczestnicy sami sobie dają zadania na dzisiejszy dzień, każdy po dwa – jedno bardzo praktyczne, jedno duchowe. Zadania mają mieć związek z~tematem rekolekcji. Gdy wymyślę zadania to proszę o~ich przyjęcie dwie osoby z~grupy (animator dba, aby ludzie dostawali "po równo"). Cel tego punktu – wzajemna pomoc sobie (w odpowiedzialności) w~poznawaniu coraz lepiej Chrystusa.**

**Zadanie nie jest proste i~należy przeznaczyć na nie z~10~minut na wymyślenie przez uczestników zadań.** 

Przykład:

**Praktyczne:**
    W~momencie gdy będziesz chciał coś bardzo zrobić dzisiejszego dnia odsuniesz to w~czasie na 2 minuty i~pójdziesz do kaplicy pomodlić się za świadectwa które są przed nami (siła woli)

**Duchowe:**
    przez 3 dni po Babicach otworzysz sobie NT i~poczytasz przez minimum 10 minut.

Spotkanie 1. - Perspektywa w~codzienności
*****************************************

Cel spotkania + wprowadzenie dla animatora
==========================================

Celem spotkania jest pokazanie, że zmiana perspektywy jest czymś, co powinno towarzyszyć nam w~życiu codziennym abstrahując od życia duchowego. Celowo są tu pokazane bardzo praktyczne przykłady, które są uniwersalne, aby pokazać sens tego typu działań w~każdej sferze życia. Jest to więc wstęp do dalszego czasu rekolekcji, gdzie będziemy już konkretnie zmieniać perspektywy związane z~rzeczywistym rozwojem duchowym. Zrozumienie sensu podejmowania zmian sposoby patrzenia na różne rzeczy jest więc kluczem do tego, żeby dobrze wprowadzać kolejne treści rekolekcji. Jest to spotkanie osadzone na końcu dnia - niech więc ma charakter w~miarę możliwości luźny, ale przy tym dynamiczny i~zmuszający do refleksji w~dyskretny sposób. Na koniec spotkania, warto już powoli wprowadzić w~to, że Jezus był tym, który niewątpliwie zmieniał perspektywę wielu ludziom (patrz modlitwa końcowa).

Zapoznanie się grupy
====================

Celem tego punktu spotkania jest zawiązanie "małej wspólnoty" w~grupie. Dobrze by było, żeby już na początku swojej przygody z~rekolekcjami poznali siebie, mieli świadomość tego, że od pojedynczej osoby może zależeć to jak będą wyglądały rekolekcje całej grupy. Jak najbardziej można tu wymyślić coś swojego.

**Szybkie zapoznanie (opcjonalne)**

Każdy z~grupy dostanie dosłownie jedną minutę, żeby opowiedzieć jak najwięcej o~sobie. Mają to być rzeczy wartościowe, takie, które pomogą innym w~pierwszym zapoznaniu z~drugą osobą. Przed tym, jak wszyscy zaczną się prezentować - dajemy czas na przygotowanie - trzy minuty wystarczy. Animator musi wyczulić grupę na to, żeby były to rzeczy jak najbardziej wartościowe. Mierz czas - nada to wrażenie zabawy, a~jednocześnie pozwoli ci na nietracenie czasu.

**CV grupy (opcjonalne)**

Grupa ma za zadanie stworzenie swego rodzaju CV grupy. Musi stworzyć działy na podstawie wiedzy o~sobie w~których może jest dobra, które czynią ją wyjątkową. Niech to będą rzeczy zarówno przydatne do posługi na rekolekcjach (jak śpiew czytanie), ale także rzeczy "poza" (czyli na przykład niestandardowe rzeczy jak np. składanie komputerów).

Dyskusja wstępna
================

Celem tego punktu jest pierwsze wprowadzenie do tematu. Będzie to czas nas to, żeby animator mógł motywacyjnie wprowadzić w~rekolekcje, ale także będzie to czas, żeby wprowadzić w~rekolekcje według zdania "O co właściwie chodzi z~tą perspektywą?".

**Pierwsza zmiana perspektywy - wprowadzenie animatora**

Całość rekolekcji w~szerszym znaczeniu będzie prowadziła do zrozumienia postawy służby i~do aktywnego wprowadzenia jej w~życie. To jest moment, żeby już teraz postarać się o~to, żeby grupa zrozumiała, że nie powinniśmy się skoncentrować wyłącznie na tym, aby samemu  przeżyć rekolekcje, ale o~to, aby każdy z~ **grupy** (tu może być w~znaczeniu małej grupy pod kątem spotkań) je przeżył i~to **cała grupa** jest odpowiedzialna za każdego z~osobna.

Tak więc idąc tym torem aktywność na spotkaniach, czerpanie z~liturgii, konferencji nie leży tylko w~moim interesie, ale w~interesie całej grupy. Nie ma więc tu miejsca na wstyd, na myślenie o~sobie typu "nie będę się udzielał, bo mi to nic nie da" - to właśnie doświadczenia tej osoby mogą wpłynąć na kogoś. Stwórzmy atmosferę odpowiedzialności za siebie nawzajem.

**Perspektywa - czym jest dla nas?**

Czas na konkrety - jest to element wejścia we właściwe spotkanie. Stwórzmy atmosferę luźnej dyskusji. Pytania zamieszczone poniżej niech mają charakter tylko pomocniczy, bo wierzę, że kreowanie dyskusji i~do dostosowywanie jej do grupy ma wpływ na jej jakość.

* Co to jest perspektywa? Czym jest dla ciebie?

* Jeżeli musiałbyś stworzyć definicję tego słowa - jak ona by brzmiała?

* Czy potrafisz podać jakiś praktyczny przykład zmiany perspektywy?

* Jakie skutki miała ta zmiana? Może nic się nie zmieniło?

* Jak myślisz - po co można ją zmieniać? Po co to robić? Skoro już coś działa, coś jest wypracowane to po co zmieniać podejście do tego?

* Potrafisz wskazać w~twoim życiu sytuację kiedy miałeś potrzebę zmiany perspektywy? Po co? Czy był jakiś efekt tego czy raczej nic to nie zmieniło?

* Czy zgadzasz się ze zdaniem "Zmiana perspektywy przynosi nowe spojrzenie, a~więc i~nowe rozwiązania"? Jak jest rozumiesz?

Praktyczne ćwiczenia zmiany perspektywy
=======================================

Celem tego punktu jest przeprowadzenie paru ćwiczeń związanych ze zmianą perspektywy tak, ażeby pokazać sens naszych dywagacji w~praktyce. Spotkanie jest bardziej warsztatowe stąd dobrze jest właściwie zrozumieć idee ćwiczeń. Ćwiczenia powinny uświadomić nam fakt, że zmiana perspektywy jest często konieczna, a~na pewno zawsze bardzo wartościowa. Jest to potrzebne, aby dobrze wejść w~sobotni dzień, gdzie już podejmiemy właściwą tematykę w~zakresie ewangelicznej zmiany perspektywy.

**Spojrzenie na pewne wydarzenie z~perspektywy różnego położenia w~czasie (czyli na przykład będąc dorosłym, dzieckiem itd.).**

Całe ćwiczenie polega na tym, żebyśmy potrafili spojrzeć na określoną sytuację z~innej roli. Dobrze jest to sobie zwizualizować, a~więc tworzymy na podłodze oś czasu. Oznaczamy początek i~koniec oraz wiek uczestników np “gdzie jest 18 rok życia”. Następnie mówimy jaka jest sytuacja i~chętnego uczestnika przemieszczamy po osi tak, aby był w~różnej roli (czyli na przykład mają 10 lat, 50 lat czy 75 lat), prosząc, aby opisał jak widzi w~danym momencie tą sytuację. Dwie pierwsze sytuacje są lepsze dla młodszych, dwie późniejsze dla starszych.

* Sytuacja I~
    16 letnia Marta chce iść na imprezę w~towarzystwie swojej koleżanki. Na imprezę muszą dojechać autobusem i~tak samo nad ranem muszą autobusem wrócić. Przykładowe role: 16 lat - sama Marta lub koleżanka, 40 lat - na przykład rodzice, 65 lat - dziadek, 7 lat - młodszy brat.

* Sytuacja II
    15 letni Gosia zawsze pozwala ściągać zadanie swojej koleżance Kamili. Przykładowe role: 7 lat - dziecko, 15 lat - same zainteresowane, 30 lat - rodzice, 60 - dziadkowie lub Gosia w~takim wieku.

* Sytuacja III
    z~powodu niezadowolenia społecznego są ogłoszone nowe wybory parlamentarne. Przykładowe role: 7 lat - dziecko, 18 lat - nastolatek, 40 lat - dorosły, 80 lat - osoba w~starszym wieku.

* Sytuacja IV
    30 letni Stanisław pracuje w~firmie w~której zarabia 5 tys. złotych - w~zupełności wystarcza na utrzymanie rodziny, ale nie spełnia się zawodowo. Nie ma perspektyw rozwoju. Przykładowe role: 7 lat - syn, 18 - nastolatek, 30 lat - może być ta osoba, 60 lat - człowiek starszego pokolenia.

Wnioski (dyskusja):

* W~czym może pomóc takie różne podejście do sytuacji?

* W~jaki sposób w~swoim życiu wykorzystujesz różne podejście do sytuacji?

Przeczytajmy uczestnikom takie dwa zdania:

.. centered:: **“Z dystansu pewne rzeczy dopiero się dostrzega.**
.. centered:: **Z dystansu pewne rzeczy przestają mieć znaczenie.”**

* Zgadzacie się z~nimi?

* Gdzie i~jak doświadczyliśmy tego w~swoim życiu?

* Czy mieliście takie doświadczenie związane z~wiarą?

**Scenka - zmiana perspektywy jako obiektywizacja sprawy**

.. note:: raczej dla młodszych

Celem ćwiczenia jest pokazanie, że od tego jak podejdziemy do sytuacji zależy jakie mamy potem do niej podejście. Chodzi tu o~przypadki takie, kiedy ktoś prosi nas o~pomoc, a~my nie zastanawiając się nad stanowiskiem drugiej strony w~konflikcie od razu stajemy po jego stronie chcąc mu jak najbardziej pomóc. Warto jednak poznać inne okoliczności sprawy tak, aby podejść do niej jak najbardziej obiektywnie.

Do wykonania ćwiczenia są potrzebne cztery osoby. Dwie osoby będą osobami, które będą w~jakimś konflikcie. Ich zadaniem będzie odegranie określonej scenki, a~następnie poproszenie o~pomoc drugą osobę. Dwie osoby będą osobami pomagającymi. Po jednej na stronę konfliktu.

* Temat scenki:
    Podczas spaceru  Michała i~Natalii wyniknął spór. Okazało się, że Natalia chciałaby iść z~Michałem w~sobotni wieczór na urodziny znajomego jednakże Michał w~tym czasie chciałby iść z~nią na spektakl do teatru, który jest odgrywany tylko tego dnia. Wywlekają w~trakcie kłótni wiele brudów z~poprzedniego czasu oraz używają odpowiedniej argumentacji.

* Przebieg:
    #. pomocnicy są proszeni, żeby na chwilę wyszli,
    #. dwójka uczestników symuluje scenkę przy reszcie grupy,
    #. wychodzi jedna z~osób skonfliktowanych, wchodzi jeden pomocnik - osoba próbuje prosi go o~pomoc w~przekonaniu drugiej osoby przekazując mu całą sytuacje,
    #. następuje wymiana - te osoby wychodzą, a~wchodzą kolejne dwie - druga osoba skonfliktowana prosi drugą o~pomoc,
    #. na koniec wszyscy wchodzą i~pomocnicy relacjonują jak oni widzą sytuację, która się wydarzyła.

Wnioski (dyskusja):

* Czego nas może nauczyć ta sytuacja?

* W~jaki sposób obiektywizowanie sytuacji może okazać się pomocne?

* Jakie są twoje doświadczenia związane z~obiektywizowaniem sytuacji?

Podsumowanie i~zastosowanie
===========================

Celem tego punktu jest krótkie podsumowanie spotkania. Przedstawienie dlaczego takie krótkie spotkanie warsztatowe jest tak ważne w~perspektywie rekolekcji.

**Dyskusja Końcowa**

* Co z~dzisiejszego spotkania było dla Was najbardziej wartościowe?

* Jesteśmy na początku tych rekolekcji - jak podchodzicie do tego, żeby odkryć coś nowego, żeby wynieść z~tego czasu jak najwięcej?

* Czy jesteście gotowi na to, żeby już dziś na modlitwie wieczornej spojrzeć na swoje życie z~troszkę innej perspektywy? (Tutaj jeżeli będzie czas jest dobry moment na to, żeby animator zachęcił do pójścia na całość podczas modlitwy wieczornej. Od nas animatorów zależy to jak uczestnicy wejdą w~rekolekcje).

* Wena animatorska :)

Zastosowanie
============

Podczas ciszy nocnej, modlitwy zastanów się nad tym gdzie w~twoim życiu zmieniła się perspektywa. Kiedy, dlaczego, czemu było warto?

W kolejnym dniu będziemy chcieli o~tym jeszcze porozmawiać - warto więc być przygotowanym. :>

Modlitwa
========

Jako wstęp do modlitwy proponuję przeczytanie fragmentu o~cudzołożnicy jako pokazanie, że Jezus jest tym, który poprzez zmianę perspektywy zmienia ludzkie serca. Niech to będzie dobry wstęp do tego co będzie, a~jednocześnie dobrym podsumowaniem tego co robiliśmy na spotkaniu (po co to właściwie było). Następnie podziękujmy Bogu za ten czas i~prośmy Ducha Świętego, aby pomógł nam się otworzyć na dalszy czas rekolekcji.

Fragment do modlitwy:

    Jezus natomiast udał się na Górę Oliwną, ale o~brzasku zjawił się znów w~świątyni. Cały lud schodził się do Niego, a~On usiadłszy nauczał ich. Wówczas uczeni w~Piśmie i~faryzeusze przyprowadzili do Niego kobietę którą pochwycono na cudzołóstwie, a~postawiwszy ją pośrodku, powiedzieli do Niego: «Nauczycielu, tę kobietę dopiero pochwycono na cudzołóstwie. W~Prawie Mojżesz nakazał nam takie kamienować. A~Ty co mówisz?» Mówili to wystawiając Go na próbę, aby mieli o~co Go oskarżyć. Lecz Jezus nachyliwszy się pisał palcem po ziemi. A~kiedy w~dalszym ciągu Go pytali, podniósł się i~rzekł do nich: «Kto z~was jest bez grzechu, niech pierwszy rzuci na nią kamień». I~powtórnie nachyliwszy się pisał na ziemi. Kiedy to usłyszeli, wszyscy jeden po drugim zaczęli odchodzić, poczynając od starszych, aż do ostatnich. Pozostał tylko Jezus i~kobieta, stojąca na środku. Wówczas Jezus podniósłszy się rzekł do niej: «Kobieto, gdzież oni są? Nikt cię nie potępił?» A~ona odrzekła: «Nikt, Panie!» Rzekł do niej Jezus: «I Ja ciebie nie potępiam. - Idź, a~od tej chwili już nie grzesz!».

    -- J 8,1-11

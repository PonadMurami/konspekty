Spotkanie 3. - Posmakować Słowa
*******************************

Wprowadzenie dla animatora + cele spotkania
===========================================

.. important:: Przed spotkaniem warto wyposażyć się w~długopisy dla członków grupy!

Jest to spotkanie grupowe, które odbędzie się w~trakcie wieczornej części modlitwy - Celebracji Słowa. Jego głównym celem jest podzielenie się tym, w~jaki sposób doświadczamy Boga w~Jego Słowie. Chcemy zatrzymać się i~zastanowić głębiej nad tym, co usłyszeliśmy chwilę wcześniej. Interpretacja jednak nie jest najważniejsza. Bardziej chodzi o~uchwycenie tego, jak konkretne Słowo Boże na mnie działa, “co mi robi”. W~samym konspekcie nie ma  praktycznie żadnych treści. Aby uniknąć oporów i~zniechęcenia wśród uczestników na zasadzie “nie wiem jak mam rozważać”  kluczowe jest ukazanie konkretnych metod medytacji Biblii, które powinny ułatwić dzielenie się własnymi odkryciami.

Cele spotkania:
    - Zagłębienie się w~jedno wybrane czytanie, które pojawiło się na Celebracji Słowa
    - Ukazanie propozycji tego, w~jaki konkretny sposób można rozważać Słowo Boże
    - Podzielenie się swoimi refleksjami i~odczuciami co do wybranego fragmentu

Różne drogi
===========

Rozpoczynamy od zapytania uczestników czy któreś z~czytań wysłuchanych na Celebracji Słowa chwilę wcześniej, dotknęło ich w~jakiś szczególny sposób. Jeżeli mają problem z~przypomnieniem sobie, mogą otworzyć notatniki, gdzie znajdują się te fragmenty.

* Które z~czytań zapadło mi najbardziej w~pamięć? Czy jestem w~stanie określić dlaczego?

Następnie prosimy o~to, aby każdy z~nich wybrał  właśnie to czytanie, które w~jakiś sposób najbardziej go pociąga. Będziemy chcieli przyjrzeć się mu bliżej. Pobyć chwilę z~tym Słowem. Rozważyć i~wręcz “podotykać” go. Doświadczyć. Można zrobić to na kilka sposobów. Chcemy teraz omówić kilka z~nich.

**Metoda Vasteras**

Ta metoda polega na tym, że czytamy dany fragment i~oznaczamy w~nim myśli które:

#. nas zastanawiają, są niezrozumiałe – przy nich stawiamy **znak zapytania**
#. poruszają nas w~szczególny sposób, są jakimś odkryciem – przy nich stawiamy **wykrzyknik**
#. odczytujemy jako osobiste wezwanie dla nas na ten moment – przy nich stawiamy **strzałkę**.

**Metoda wizualizacji**

.. note:: To jest element wyciągnięty z~medytacji ignacjańskiej

To jest metoda, która polega na bardzo plastycznym wyobrażeniu sobie danej sceny z~Pisma Świętego. Próbujemy ją sobie wręcz “wyreżyserować” w~głowie. Zastanawiamy się nad scenerią, ubiorem, wyglądem, zapachem, dźwiękami, tonem głosu. Staramy się zaangażować wszystkie zmysły. Można rozpisać sobie nawet krótki scenariusz.

* Jakie miejsce jest opisywanie, jaka przestrzeń? Jakie kolory?
* Jaka pora dnia?
* Jakie dźwięki można usłyszeć?
* Jaka jest faktura przedmiotów?
* Jakie postacie występują,co mówią,co robią, jakie mają relacje/ interakcje  jaki jest ich wygląd, zachowanie, ubiór, sposób mówienia, ton głosu? Kto jest głównym bohaterem? Z~kim utożsamiam się najbardziej?
* Jak przebiega akcja, co się dzieje?
* Co jest momentem kulminacyjnym?
* Co najbardziej rzuca się w~oczy?
* Co jest najbardziej kluczowe?

**Metoda wybrania słów kluczowych**

Metoda jak sama nazwa wskazuje, polega na zastanowieniu się nad tym, które słowa w~danym fragmencie są kluczowe. Następnie na zapisaniu ich i~pomyśleniu nad tym:

* Jak te słowa mają się do siebie?
* Czego dotyczą?
* Jaka jest między nimi zależność? Lub o~czym świadczy jej brak?
* Jakie skojarzenia budzą we mnie te słowa?
* Które z~nich jest dla mnie najważniejsze? Dlaczego?
* Czy kojarzę inne fragmenty Pisma Świętego, w~których pojawiają się te słowa? Jeśli tak, to jakie?
* Jakie jest brzmienie tych słów? Jaki mają wydźwięk?

Jeśli masz jakąś swoją ulubioną formę rozważania Pisma Świętego, również może podzielić się nią z~uczestnikami (i jednocześnie dać świadectwo jak dzięki niej budujesz swoją relację z~Bogiem!). Jeżeli jakaś osoba z~grupy ma swój ulubiony, sprawdzony sposób oczywiście również może się go trzymać. Chociaż spróbowanie czegoś nowego może okazać się owocne ;) Warto zachęcić do tego, żeby każdy, bez względu na metodę, zostawił jakiś ślad w~postaci zapisanych uwag, przemyśleń, notatek. Ułatwi to dzielenie w~późniejszej części spotkania.

Chwila ze Słowem
================

Po wybraniu czytania i~metody następuje moment zagłębiania się w~Słowo. Nie skracaj tego czasu, ani go nie wydłużaj. Poinformuj uczestników dokładnie ile mają czasu. Pilnuj go i~informuj na bieżąco ile jeszcze zostało (pierwszy raz np. po upływie 5 minut (połowy), a~następnie kiedy została już tylko minuta). Zadbaj o~odpowiednią atmosferę.

Dzielenie się swoimi odkryciami
===============================

Po upływie wyznaczonego czasu, przechodzimy do dzielenia się tym, co zapisaliśmy, odkryliśmy. Jeżeli grupa ma trudności z~dzieleniem można zaproponować stały schemat, według którego każdy się wypowie:

* Wybrałem czytanie...

* Wybrałem metodę...

* Zapisałem...

* Konkretne słowo, które najbardziej mnie dotknęło to...

* Doświadczyłem Słowa, które...

Opcjonalne pytania do zadania:

* Co odkryłem w~tym fragmencie?

* Co było trudne w~tych dziesięciu minutach?

* Jak sprawdziła się wybrana przeze mnie metoda?

* Co mnie zaskoczyło?

* Co mnie zainspirowało?

* Jak ten fragment ma się do tego, co obecnie przeżywam?

Zastosowanie
============

Są takie słowa, które zostają w~nas na długo. W~dzieciństwie mogliśmy usłyszeć coś, co bardzo zabolało i~mimo, że upłynęło już dużo czasu, to wciąż do nas wraca i~to w~najtrudniejszych momentach. Jakiś uporczywy głos, który ciągle o~tym przypomina. Z~drugiej strony, kiedy usłyszymy coś pozytywnego na swój temat, również lubimy do tego wracać, pocieszać się tym, powtarzać sobie jak mantrę w~głowie. A~są to najczęściej ludzkie słowa. Jego Słowo ma znacznie większą moc. Jeżeli będziemy zachowywać je w~swoim sercu, ono będzie do nas wracać i~to wtedy, kiedy będzie nam najbardziej potrzebne, będzie przy nas – by dodać odwagi, otuchy, lub powstrzymać przed zrobieniem czegoś głupiego.

Niech zastosowaniem z~tego spotkania będzie wybranie cytatu z~Pisma Świętego, które  który chcemy zachować w~sercu. Niech każdy zapisze go sobie w~notatniku i~wraca do niego jak najczęściej. Można zaproponować, żeby nauczyć się go na pamięć. Niech to słowo w~nas trwa, działa, pracuje i~wydaje owoc.

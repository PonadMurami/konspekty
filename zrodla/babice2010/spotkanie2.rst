***************************************************************
Spotkanie 2 - Bądź wola Twoja
***************************************************************

==================================
Cel
==================================

Pochylić się i~odkryć na nowo znaczenie słów "Bądź wola Twoja" w~swoim życiu. Zrozumieć tajemnicę modlitwy pozornie niewysłuchanej.

====================================
Modlitwa
====================================

Nie narzucam, co kto lubi. Choć może tak w~klimacie – żeby się Ojcze nasz pojawiło.

=========================================
Wprowadzenie - Ojcze Nasz
=========================================

Modlitwa Ojcze nasz dla nas, jako chrześcijan jest modlitwą szczególną. Jest pierwszą modlitwą, której nauczył nas Jezus. A~nauczył jej, bo o~to prosili Go uczniowie "Panie naucz nas modlić się" (Łk11,1-2). I~Jezus nauczył. Natomiast pytanie brzmi:

* Na ile ta najważniejsza dla nas modlitwa jest modlitwą świadomą?

* Czego ja tak naprawdę oczekuję, jak ja ją rozumiem .. czy w~ogóle się nad nią kiedykolwiek zastanawiałem?

Bogu nadaje się wiele tytułów: Wszechmocny, Król, Najwyższy itd. Jedne z~nich są prostsze i~bardziej przemawiają do naszego ludzkiego umysłu, inne mniej. Jezus zaczyna najprościej jak się da "Ojcze nasz". Zwyczajnie i~po ludzku. Przecież "tata" to jedne z~pierwszych słów, które w~życiu wymawiamy.

Więcej nawet – Jezus mówi o~Nim ‘Abba’ – co oznacza "kochający Ojciec". W~tym momencie właśnie znikają wszelkie granice, sztywność, dystans. Ojciec jest kimś dobrym, bliskim, NIE obcym. Kimś do kogo chcemy mówić. Chcemy a~nie musimy. Mówić, a~nie klepać.

W pochylaniu się nad Modlitwą pańską to jest pierwsza rzecz na którą trzeba nam zwrócić uwagę. Kiedy rozmawiam z~tatą [ojcem, jak kto woli], kiedy mu o~czymś mówię, o~coś proszę – mówię całą sobą, mówię do kogoś bliskiego, a~przede wszystkim myślę o~tym o~czym mówię. Myślę, czyli jestem w~pełni świadoma i~mam przekonanie do swoich słów. To trzeba nam przekładać na relację do Ojca. O~tym trzeba pamiętać.

* Czy słowo Ojciec znajduje swoje uzasadnienie w~mojej modlitwie, czy mam z~Bogiem takie relacje jak z~tatą [ojcem] (bliskie, szczere, prawdziwe, ufne] .. czy ten Ojciec jest, ale równocześnie jest dystans i~nienaturalność?

=========================================
Wprowadzenie - Bądź wola Twoja
=========================================

Nie ma niestety czasu na pochylanie się nad całą Modlitwą Pańską. Chcemy się skupić na jej fragmencie.

Od Boga, jako dar, otrzymaliśmy wszyscy wolność. Czym jest wolność w~naszym życiu i~jak się przejawia – to tematyka wczorajszego spotkania. Dzisiaj robimy krok dalej. Chcemy skonfrontować ten dar ze słowami "Bądź wola Twoja".

* Czym dla mnie jest wola Boga? Jak rozumiem te słowa?

Za KKK:
   * wolą Ojca jest "by wszyscy ludzie zostali zbawieni i~doszli do poznania prawdy" (1 Tm 2,4)
   * "chce bowiem wszystkich doprowadzić do nawrócenia" (2 P 3,9)
   * Cała wola Boża "abyście się wzajemnie miłowali, jak Ja was umiłowałem"

Bóg zostawia nam wolną przestrzeń do działania => mamy w~końcu wolność. Dostaliśmy drogowskazy, którymi mamy się kierować. Jeżeli ich przestrzegamy, stosujemy, postępujemy według woli Ojca.

Nooo dobra, wszystko pięknie. Jezus mówi "Nieustannie się módlcie" i~"O cokolwiek byście prosili Ojca mego, da wam w~imię moje" (J 16, 23). Ok., modlę się, proszę .. po czym mówię "Bądź wola Twoja"...

* Skoro wolą Bożą jest nasze nawrócenie, dojście do zbawienia, to dlaczego nie wszystkie moje prośby są wysłuchane [przecież czasami wiem, że to o~co proszę JEST DOBRE]

* Po co się modlić, skoro Bóg i~tak będzie postępował po swojemu?

Św. Augustyn powiedział, że Bóg zawsze wysłuchuje człowieka, ale po swojemu, niekoniecznie tak ja my byśmy chcieli i~wtedy kiedy byśmy chcieli.

   Był pewien chory chłopiec. Jego matka od wielu, wielu lat modliła się o~jego uzdrowienie. Chodziła na pielgrzymki 4 razy w~roku, pościła w~środy i~piątki, uczestniczyła we mszy. Stan chłopca  nie  tyle  się  nie  poprawiał,  co  jeszcze  pogarszał.  W~ końcu  chłopiec  umarł. Zrozpaczona matka nie widziała sensu życia. Kiedy już stała na moście, chcąc skoczyć do rzeki, przejeżdżał nieopodal ksiądz wracający od chorego. Powstrzymał kobietę i~zaczął z~nią rozmawiać. Kobieta pełna żalu wykrzyczała, że od lat modliła się o~zdrowie syna, żeby mógł wreszcie normalnie żyć i~na nic się to nie zdało. A~ksiądz odparł "Ty modliłaś się o~zdrowie ciała – Bóg dał zdrowie duszy, ty modliłaś się o~życie ziemskie – Bóg dał życie wieczne". Bóg zawsze słucha i~wysłuchuje – ale po swojemu i~w swoim czasie.

Bóg  próśb wysłuchuje ale wysłuchuje próśb  swoich dzieci.  Warunkiem jest  tutaj relacja Ojciec-Dziecko. W~tej relacji kluczową kwestią jest zaufanie. Dziecięce zaufanie.

Św. Augustyn mówi, że Bóg zawsze daje więcej niż człowiek prosi. "Bóg nie śpi, a~nawet nas budzi, byśmy mu przedstawili nasze prośby" [warunek: relacja Ojciec-dziecko]

   Nie ustawaj w~proszeniu aż otrzymasz, u~końca prośby jest dar otrzymania. (...) Wielu wchodzi do kościoła i~robią to wiele razy, a~nie widząc co mówili, ruszają wargami, a~sami nie słyszą. Ty sam nie słyszysz swojej prośby, a~chcesz by Bóg usłyszał. Ciało twoje było w~kościele, a~myśl na zewnątrz

   -- Św. Jan Chryzostom

* Ile razy zdarzało Ci się prosić o~coś bez większej wiary w~wysłuchanie?

* Ile	razy	prośba	stawała	się	rutynowym	wymienianiem	rzeczy,	jakby	z przyzwyczajenia?

=========================================
Podsumowanie
=========================================

Bóg  zachęca do modlitwy:

1. Natrętnej (!) [Łk 11, 5-13]

Bóg  zaprasza wręcz  do  takiej  natrętnej  modlitwy –  On  jako  Ojciec tego  tak  nie odbiera! Natręctwo to nie zuchwałość!

2. Ufnej (!) [proszący wierzył w~przyjaźń, dlatego odważył się w~środku nocy iść po chleb. UFNOŚĆ]

I znowu to co już było – relacja Ojciec-Dziecko .. oparta na zaufaniu!

Podsumujmy:

   Proście, a~będzie wam dane

   -- Łk 11,9

Ok..proszę ale nie otrzymuję..

   Modlicie się a~nie otrzymujecie, bo źle się modlicie

   -- Jk 4,3

Co to znaczy źle? Jezus daje odpowiedź:

   Niech ci się stanie jak  uwierzyłeś

   -- Mt 8, 13

To wiara jest potrzebna do tego, aby prośba została wysłuchana.

   Ufność, którą w~Nim pokładamy, polega na przekonaniu, że wysłuchuje On wszystkich próśb zgodnych z~Jego wolą

   -- 1 J 5,14

Nasze prośby Bogu potrzebne nie są. One są potrzebne nam. Prosząc zapraszam Boga do swojego życia. I~wszystko teraz rozbija się o~zaufanie. Jezus powiedział, że wszystkie prośby są przez Boga wysłuchane (Mt 11,24). Zatem, jeżeli WIERZĘ w~te słowa to oznacza, że nie ma  modlitwy  niewysłuchanej.  Dlaczego  tak  często  mam  zupełnie  inne  wrażenie?  Bo otrzymujemy ale inaczej niż samo sobie to wyobrażamy. Bogu trzeba zostawić wolność [tak jak On dał ją nam] w~decydowaniu o~tym, co ma nam dać. Bądź wola Twoja Boże – oznacza, Boże daj mi to o~co proszę, ale w~taki sposób w~jaki Ty chcesz, a~nie w~jaki ja chcę. Na Twoich a~nie moich warunkach.

.. centered:: **Prosić z~wiarą = prosić zgodnie z~wolą Bożą**

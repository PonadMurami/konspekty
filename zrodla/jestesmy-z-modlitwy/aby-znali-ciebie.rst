Spotkanie 2. - "Aby znali Ciebie"
*********************************

Wprowadzenie dla animatora
==========================

Wchodzimy teraz na rekolekcjach w~temat Modlitwy Arcykapłańskiej. Niewiele w~konspekcie jest o~jedności między nami - to celowe! Nie będzie jedności i~życia między nami jeśli nie wyjdziemy do niej od odpowiedzi na najważniejsze pytanie tego spotkania: “Co dla mnie znaczą słowa Jezusa, że życiem wiecznym jest znać Boga i~Jego?”. Szczera i~prawdziwa odpowiedź na to pytanie sprawi, że jedność stanie się “nieuchronną konsekwencją”.

Obecność wieczności
===================

Zacznijmy od pytania, które odruchowo często omijamy obracając je w~żart, ironię, groteskę. Spróbujmy jednak odpowiedzieć na nie uczciwie i~pozwolić sobie na zobaczenie do czego nas doprowadzi:

- Co dla nas jest sensem, istotą, treścią życia?

Często upatrujemy sensu życia w~zrobieniu czegoś dobrego, wartościowego, krótko mówiąc w~działaniu. Nie jest to nic złego, bo na tym nasze “tu i~teraz” w~dużej mierze polega.

Przeczytajmy:

    To powiedział Jezus, a~podniósłszy oczy ku niebu, rzekł: «Ojcze, nadeszła godzina. Otocz swego Syna chwałą, aby Syn Ciebie nią otoczył i~aby mocą władzy udzielonej Mu przez Ciebie nad każdym człowiekiem dał życie wieczne wszystkim tym, których Mu dałeś. A~to jest życie wieczne: aby znali Ciebie, jedynego prawdziwego Boga, oraz Tego, którego posłałeś, Jezusa Chrystusa. Ja Ciebie otoczyłem chwałą na ziemi przez to, że wypełniłem dzieło, które Mi dałeś do wykonania. A~teraz Ty, Ojcze, otocz Mnie u~siebie tą chwałą, którą miałem u~Ciebie pierwej, zanim świat powstał.

    -- J 17,1-5

Wypowiedzenie modlitwy Arcykapłańskiej przez Jezusa jest umieszczone w~kulminacyjnym momencie Jego życia. Jezus jest tego bardzo świadomy, więc można założyć, że “ceni czas” i~koncentruje się już tylko na tym co najważniejsze.

- Czy to, co jest dla mnie życiem, nosi znamiona wieczności? W~jaki sposób?

W wieczności będą trwać owoce naszych wysiłków, ale samego działania już nie będzie. Nie ono jest więc treścią życia wiecznego. Dlatego tak ważne jest, abyśmy potrafili umieć dostrzec w~tym, czym jesteśmy, co robimy i~co się dzieje odniesienia do “znamion wieczności”.

- Jakiego życia szukam? Czy to życie sięga poza granice czasu? Co to dla mnie oznacza?

Czym jest życie?
================

Jezus odpowiada niezwykle wprost: “A to jest życie wieczne: aby znali Ciebie, jedynego prawdziwego Boga, oraz Tego, którego posłałeś, Jezusa Chrystusa”. To słowa krystaliczne, jednoznaczne; moment, gdy misja Jezusa zdaje się być w~apogeum przejrzystości. Św. Paweł, zachwycony tą przejrzystością, składa swoje wyznanie wiary:

Przeczytajmy:

    Ale to wszystko, co było dla mnie zyskiem, ze względu na Chrystusa uznałem za stratę. I~owszem, nawet wszystko uznaję za stratę ze względu na najwyższą wartość poznania Chrystusa Jezusa, Pana mojego. Dla Niego wyzułem się ze wszystkiego i~uznaję to za śmieci, bylebym pozyskał Chrystusa i~znalazł się w~Nim - nie mając mojej sprawiedliwości, pochodzącej z~Prawa, lecz Bożą sprawiedliwość, otrzymaną przez wiarę w~Chrystusa, sprawiedliwość pochodzącą od Boga, opartą na wierze - przez poznanie Jego: zarówno mocy Jego zmartwychwstania, jak i~udziału w~Jego cierpieniach - w~nadziei, że upodabniając się do Jego śmierci, dojdę jakoś do pełnego powstania z~martwych.

    -- Flp 3,7-11

To “proste” zdefiniowanie życia przez Jezusa “domaga” się odpowiedzi. Nie wystarczy nam zachwycić się odpowiedziami innych, nawet św. Pawła!

- Co dla mnie znaczą słowa Jezusa, że życiem wiecznym jest znać Boga i~Jego?

.. warning:: Kluczowe pytanie całego konspektu

Co jest chwałą Boga?
====================

W odczytanym na początku spotkania fragmencie Modlitwy Arcykapłańskiej Jezus powiedział: “Ja Ciebie otoczyłem chwałą na ziemi przez to, że wypełniłem dzieło, które Mi dałeś do wykonania. A~teraz Ty, Ojcze, otocz Mnie u~siebie tą chwałą, którą miałem u~Ciebie pierwej, zanim świat powstał”.

Jaką rolę pełni w~moim życiu duchowym “otoczenie chwałą”? Jak rozumiem ten termin?

Przeczytajmy:

    | «Chwalcie Pana wy, co się Go boicie,
    | sławcie Go, całe potomstwo Jakuba;
    | bójcie się Go, całe potomstwo Izraela!
    | Bo On nie wzgardził ani się nie brzydził nędzą biedaka,
    | ani nie ukrył przed nim swojego oblicza
    | i~wysłuchał go, kiedy ten zawołał do Niego».


    -- Ps 22, 24-25

- Co Bóg uznaje za swoją chwałę? Czym się chlubi?

Chwałą Boga jest dać życie wieczne wszystkim! Bóg “chlubi się” byciem niewykluczającym, życiem wszystkich. Dlatego jest Ojcem.

Co jest chwałą człowieka?
=========================

Przeczytajmy:

    Ja jestem dobrym pasterzem i~znam owce moje, a~moje Mnie znają, podobnie jak Mnie zna Ojciec, a~Ja znam Ojca. Życie moje oddaję za owce. Mam także inne owce, które nie są z~tej owczarni. I~te muszę przyprowadzić i~będą słuchać głosu mego, i~nastanie jedna owczarnia, jeden pasterz. Dlatego miłuje Mnie Ojciec, bo Ja życie moje oddaję, aby je [potem] znów odzyskać. Nikt Mi go nie zabiera, lecz Ja od siebie je oddaję. Mam moc je oddać i~mam moc je znów odzyskać. Taki nakaz otrzymałem od mojego Ojca»

    -- J 10,14-18

- Co Jezus uznaje za swoją chwałę?

Dla Jezusa chwałą jest pełnić dzieła Ojca. Jezus przyjmuje chwałę Ojca za swoją.

- Co jest/powinno być naszą chwałą?

Zapewne to samo, co było chwałą dla Jezusa. A~więc, razem z~Ojcem dawać życie wieczne wszystkim. Zachwyt Bogiem jest naturalną i~pierwszą reakcją wobec uświadomienia sobie kim On Jest. W~adorowaniu Boga Jedynego nie ma jednak niczego z~bierności.

- W~jaki sposób razem z~Ojcem daję życie wszystkim?

- Co to znaczy “wszystkim” w~moim wypadku?

Zastosowanie
============

Każdy może wybrać dowolne zastosowanie z~tego spotkania. Pozwalamy sobie zaproponować jednak pomysł.

Wariant osób lubiących elektronikę:
    Otwórz swój kalendarz w~telefonie i~ustaw sobie wydarzenie za pół roku/rok o~temacie “Jestem z~modlitwy”. W~opisie tego wydarzenia napiszmy (nawet krótką!) odpowiedź na najważniejsze pytanie dzisiejszego spotkania w~grupie: - Co dla mnie znaczą słowa Jezusa, że życiem wiecznym jest znać Boga i~Jego?

Wariant dla osóby mniej lubiących elektronikę:
    Zapiszmy to samo tylko, że w~swoim notatniku/kalendarzu i~pamiętajmy, aby do tego kiedyś wrócić.

Alternatywa:
    Pomyśl, czy znasz osobę, której brakuje życia, lub taką, dla której pragnąłbyś, by jej życie stało się pełniejsze? Zapytaj Boga na modlitwie, czy możesz coś zrobić by dać jej życie?

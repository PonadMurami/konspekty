Spotkanie 4. - “Miłość więzią jedności”
***************************************

Cel spotkania
=============

Jest to ostatnie spotkanie grupowe, co zazwyczaj jest miejscem na świadectwo uczestników o~dobiegających końca rekolekcjach. Chcemy jednak jeszcze w~pełni wykorzystać ten czas, aby ukazać, że bez względu na to jak różni jesteśmy, jesteśmy jedno w~Chrystusie i~przyjmując Go w~Eucharystii stajemy się rzeczywiście braćmi i~siostrami, odkupionymi Jego Krwią przez miłość, która jest doskonałą więzią jedności.

Cele spotkania:

- dzielenie przeżyciami z~ostatnich wydarzeń
- ukazanie jedności w~trudnych relacjach
- dziecięctwo Boże jako czynnik wspólny dla wszystkich
- Miłość spoiwem jedności

Przeżywanie jedności
====================

* Który moment rekolekcji był dla mnie najważniejszy i~dlaczego?

* W~jaki sposób przeżyłem wczorajszą Mszę Wigilii Zesłania?

* Co zapadło mi najbardziej w~pamięć z~usłyszanej przed chwilą konferencji?

Miłością ożywieni
=================

Podczas dzisiejszej konferencji mogliśmy usłyszeć o~tym, że jedność jest wyzwaniem, między innymi ze względu na naszą różnorodność.

Przeczytajmy:

    A~tu już nie ma Greka ani Żyda, obrzezania ani nieobrzezania, barbarzyńcy, Scyty, niewolnika, wolnego, lecz wszystkim we wszystkich [jest] Chrystus. Jako więc wybrańcy Boży - święci i~umiłowani - obleczcie się w~serdeczne miłosierdzie, dobroć, pokorę, cichość, cierpliwość, znosząc jedni drugich i~wybaczając sobie nawzajem, jeśliby miał ktoś zarzut przeciw drugiemu: jak Pan wybaczył wam, tak i~wy! Na to zaś wszystko [przyobleczcie] miłość, która jest więzią doskonałości. A~sercami waszymi niech rządzi pokój Chrystusowy, do którego też zostaliście wezwani w~jednym Ciele. I~bądźcie wdzięczni!

    -- Kol 3, 11-14

* Jak często zdarza mi się przyklejać do innych jakieś etykietki, szufladkować?

* Z~którą z~wymienionych cech (miłosierdzie, dobroć, pokorę, cichość, cierpliwość) mam dzisiaj problem?

* Które cechy mi są najbardziej potrzebne do budowania jedności?

* Jak wygląda moja wdzięczność? Co najmocniej zaburza pokój mojego serca?

Modlitwa - echo słowa
=====================

Święty Paweł mówi nam, że więzią doskonałości jest miłość. To ona jest najważniejszym darem, o~który zawsze winniśmy prosić, zwłaszcza wtedy, gdy szukamy jedności. Bez miłości każdy dar mający służyć budowaniu jedności “jest niczym”. Doskonale obrazuje to Hymn o~miłości, którym teraz chcemy się wspólnie pomodlić:

    | Gdybym mówił językami ludzi i~aniołów,
    | a~miłości bym nie miał,
    | stałbym się jak miedź brzęcząca
    | albo cymbał brzmiący.
    | Gdybym też miał dar prorokowania
    | i~znał wszystkie tajemnice,
    | i~posiadał wszelką wiedzę,
    | i~wszelką [możliwą] wiarę, tak iżbym góry przenosił.
    | a~miłości bym nie miał,
    | byłbym niczym.
    | I~gdybym rozdał na jałmużnę całą majętność moją,
    | a~ciało wystawił na spalenie,
    | lecz miłości bym nie miał,
    | nic bym nie zyskał.
    | Miłość cierpliwa jest,
    | łaskawa jest.
    | Miłość nie zazdrości,
    | nie szuka poklasku,
    | nie unosi się pychą;
    | nie dopuszcza się bezwstydu,
    | nie szuka swego,
    | nie unosi się gniewem,
    | nie pamięta złego;
    | nie cieszy się z~niesprawiedliwości,
    | lecz współweseli się z~prawdą.
    | Wszystko znosi,
    | wszystkiemu wierzy,
    | we wszystkim pokłada nadzieję,
    | wszystko przetrzyma.
    | Miłość nigdy nie ustaje,
    | [nie jest] jak proroctwa, które się skończą,
    | albo jak dar języków, który zniknie,
    | lub jak wiedza, której zabraknie.
    | Po części bowiem tylko poznajemy,
    | po części prorokujemy.
    | Gdy zaś przyjdzie to, co jest doskonałe,
    | zniknie to, co jest tylko częściowe.
    | Gdy byłem dzieckiem,
    | mówiłem jak dziecko,
    | czułem jak dziecko,
    | myślałem jak dziecko.
    | Kiedy zaś stałem się mężem,
    | wyzbyłem się tego, co dziecięce.
    | Teraz widzimy jakby w~zwierciadle, niejasno;
    | wtedy zaś [zobaczymy] twarzą w~twarz:
    | Teraz poznaję po części,
    | wtedy zaś poznam tak, jak i~zostałem poznany.
    | Tak więc trwają wiara, nadzieja, miłość - te trzy:
    | z~nich zaś największa jest miłość.

    -- 1 Kor 13, 1-13

Więzy krwi
==========

Przeczytajmy:

    | Święty Paweł świadczy, że tworzymy jedno Ciało z~Chrystusem, ilekroć przyjmujemy Jego święte Ciało. Mówi on o~tej tajemnicy pobożności: "Nie była ona oznajmiona synom ludzkim w~poprzednich pokoleniach, tak jak teraz została objawiona przez Ducha świętym Jego apostołom i~prorokom, to znaczy, że poganie już są współdziedzicami i~współczłonkami Ciała, i~współuczestnikami obietnicy w~Chrystusie Jezusie".
    | [...]
    | Ale i~to także jest oczywiste, że przez uczestnictwo jesteśmy złączeni z~Duchem Świętym. Pozostawiliśmy za sobą życie według ciała i~staliśmy się posłuszni prawom Ducha. Czyż więc nie jest jasne dla wszystkich, że my, po opuszczeniu w~jakiś sposób naszego życia i~połączeniu się z~nami Ducha Świętego, zostaliśmy przetworzeni na sposób niebiański i~nasza natura została w~jakiś sposób przemieniona? Nie jesteśmy więc już tylko ludźmi, lecz dziećmi Bożymi i~ludźmi niebiańskimi, bo staliśmy się uczestnikami Boskiej natury. A~więc wszyscy jesteśmy jedno w~Ojcu i~Synu, i~Duchu Świętym. Jesteśmy jedno, powtarzam, uczestnicząc w~Boskiej naturze, upodobnieni do Chrystusa w~miłości i~wspólnocie Jego świętego Ciała i~otrzymując jednego Ducha Świętego.

    -- Św. Cyryl Aleksandryjski

Święty Cyryl Aleksandryjski w~swoim komentarzu uświadamia nam - lub raczej przypomina - o~naszym Bożym dziecięctwie i~naszym zjednoczeniu więzami Krwi Chrystusa, którego przyjmujemy w~Komunii Świętej:

* Jak ja przeżywam to, że jestem dzieckiem Bożym?

* Co zmienia w~moim sposobie patrzenia na innych fakt, że wszyscy zostaliśmy odkupieni przez Jezusa?

Uczestnictwo w~Komunii Świętej jednoczy nas z~Chrystusem, przez co my wszyscy jesteśmy ze sobą zjednoczeni w~Nim. Warto jak najczęściej przystępować do stołu Pańskiego, aby przez to głębokie zjednoczenie z~Chrystusem, jednoczyć się ze wspólnotą parafialną (np. dzisiaj na mszy).

Zjednoczeni!
============

* Z~czym wychodzę z~rekolekcji? Co zmieniam od dziś w~moim przeżywaniu jedności i~jak będę ją budować?

* W~jaki sposób ja mogę wprowadzać jedność w~swoim otoczeniu?

Dobrze na koniec pamiętać, aby podziękować grupie za wspólnie spędzony czas, ze to wspólne odkrywanie drogi do pełnej jedności w~Kościele.

Spotkanie 3. - “Jedność Ducha”
******************************

Cel spotkania
=============

- Podzielenie się Namiotem Spotkania i~wrażeniami z~pisania listu jedności
- modlitwa do Ducha Świętego i~podzielenie się Jego doświadczeniem
- wymiana intencji

Połowa za nami
==============

Na początku tego spotkania chcemy podzielić się wrażeniami z~tego, co za nami (Namiot spotkania, pisanie listu jedności, śledzenie relacji podróżników, konferencje):

* Jak przeżyłem/łam Namiot Spotkania?

* Jak pisało mi się list jedności? Co było trudne? Co łatwe? Jeśli chcę się tym podzielić to - do kogo napisałem?

* Co jest dla mnie najciekawsze w~relacjach uczestników? Czyja wypowiedź na temat jedności w~Kościele trafiła do mnie najbardziej?

* Jakie mam przemyślenia po usłyszanej przed chwilą konferencji? Co było dla mnie odkrywcze?

Więź
====

Do tej pory mówiliśmy dużo o~różnych obrazach Kościoła, o~tym co go buduje i~dzięki czemu jego jedność staje się możliwa. Czasem jednak trwanie w~nim staje się trudne. Nie bójmy się tego przyznać. Tym bardziej jednak uświadamiamy sobie co nas trzyma w~nim najmocniej:

* Czy zauważam w~sobie pragnienie, by odciąć się od tego, z~czym trudno jest mi się utożsamić w~Kościele? Co mówi o~mnie to pragnienie?

* Co pomaga ci czuć się zakorzenionym w~Kościele?

* Co daje mi poczucie przynależności?

Modlitwa - echo Słowa
=====================

Sprawcą jedności Kościoła jest spajający go Duch. Dzisiaj przeżywamy wigilię Zesłania Ducha Świętego. Dlatego na to spotkanie proponujemy jako modlitwę Litanię do Ducha Świętego lub echo słowa z~wykorzystaniem Sekwencji “Przybądź Duchu Święty”. Wybór zarówno tekstu jak i~formy należy do animatora. Jeśli w~danej grupie jest to możliwe, to zachęcamy by pójść jeszcze o~krok dalej w~stronę modlitwy spontanicznej i~w zależności od tekstu:

#. w~przypadku Litanii, na koniec jednej z~serii wezwań (najlepiej tej pierwszej, z~odpowiedzią “zmiłuj się nad nami”) dać możliwość wypowiadania w~modlitwie spontanicznej własnych wezwań
#. w~przypadku Sekwencji, po jej przeczytaniu, oprócz modlitwy z~wykorzystaniem fragmentów tekstu, zachęcić do wypowiadania własnych wezwań inspirowanych Sekwencją.

Oczywiście, w~razie potrzeby, można też pomodlić się litanią “klasycznie”, bądź wykorzystać Sekwencję jako podstawę do rozważania i~modlitwy prowadzonej tylko przez animatora.

**Sekwencja “Przybądź Duchu Święty”**

| 1.Przybądź Duchu Święty,
| ześlij z~nieba wzięty
| światła Twego strumień.
| Przyjdź, ojcze ubogich,
| Przyjdź dawco łask drogich
| Przyjdź światłości sumień.
|
| 2.O najmilszy z~gości,
| słodka serc radości,
| słodkie orzeźwienie.
| W~pracy Tyś ochłodą
| W~skwarze żywą wodą,
| W~płaczu utuleniem.
|
| 3.Światłości najświętsza,
| serc wierzących wnętrza,
| poddaj swej potędze.
| Bez Twojego tchnienia,
| Cóż jest wśród stworzenia
| Jeno cierń i~nędze.
|
| 4.Obmyj, co nie święte,
| oschłym wlej zachętę,
| ulecz serca ranę.
| Nagnij, co jest harde,
| Rozgrzej serca twarde,
| Prowadź zabłąkane.
|
| 5.Daj Twoim wierzącym,
| Tobie ufającym,
| siedmiorakie dary.
| Daj zasługę męstwa,
| Daj wieniec zwycięstwa,
| Daj szczęścia bez miary.

**Litania do Ducha Świętego**

*Prosimy skorzystać z~książeczki do nabożeństwa lub odnaleźć w~internecie.*

Główny Bohater wieczoru
=======================

Po modlitwie proponujemy dzielenie na temat roli Ducha Świętego w~naszej codzienności:

* Które określenie Ducha Świętego przemawia do mnie najmocniej?

* O~który dar Ducha Świętego chcę dziś szczególnie prosić?

* Jak doświadczam działania Ducha Świętego w~swoim życiu?

Podzielenie się intencjami
==========================

Za chwilę wspólnie będziemy uczestniczyć w~transmisji Mszy świętej. Wczoraj mówiliśmy o~tym, że w~listach jedności chodzi nie tylko o~same słowa, ale też o~ konkretne wsparcie, dlatego też nasi podróżnicy odwiedzając różne osoby, pytają o~intencje, w~których będziemy  ofiarowywać Eucharystię. Zróbmy teraz to samo w~przestrzeni naszej małej grupki, podzielmy się tym, o~co chcemy żeby inni się modlili dla nas:

* O~modlitwę w~jakiej intencji chciałbyś poprosić naszą grupę?

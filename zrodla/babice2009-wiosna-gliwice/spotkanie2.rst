***************************************************************
Spotkanie 2 - Etapy podejmowania decyzji – czym się kieruję?
***************************************************************

==================================
Cel
==================================

Zobaczyć różne motywację  w podejmowaniu decyzji (na podstawie czego podejmuje decyzje?)

====================================
Modlitwa
====================================

Dostosowana do możliwości grupy.

=========================================
Wprowadzenie
=========================================

Wczoraj mówiliśmy, że wybór nie jest rzeczą łatwą. Tak naprawdę gdy stoimy przed dylematem wyboru oznacza to, że  jest już za nami droga "zobaczenia możliwości"! Mówiliśmy o tym na rekolekcjach adwentowych – chodzi o poszukiwanie, o widzenie dróg. Jesteśmy zatem po wykonaniu pewnej pracy i możemy być zmęczeni. Wybór jawi się nam często jako obowiązek, który jest "ostatnią przeszkodą", aby mieć tzw. "święty spokój". Spróbujmy się nad nim zastanowić!

* Czy podejmowanie decyzji przychodziło mi łatwo?

* Czy czuliśmy presję, że nie wiedzieliśmy co wybrać, ale musieliśmy coś zaznaczy?

=========================================
Dokonywać wyboru/mieć coś wybranego
=========================================

Człowiek myśli za pomocą słów. To jakie mamy skojarzenia z wyrazami bezpośrednio przekłada się na to w jaki sposób traktujemy to co oznaczają. Przyjrzyjmy się naszym skojarzeniom!

* Jakie sformułowania kojarzą wam się z słowem "wybór"?

.. note:: "musisz dokonać wyboru", "wybór drogi życiowej", "trudny wybór", "wybór szkoły", "wybór ubrania" itd.

Są to rzeczy trudne, czasami dramatyczne jak "musisz dokonać wyboru". Kojarzą się często z jakimś rozdarciem, nieodwracalnym czynem, czasami zaś z czymś zwykłym. Spróbujmy jednak inaczej...

* Jakie sformułowania kojarzą wam się z słowem "wybrany/wybrane"?

.. note:: "naród wybrany", "wybrany pierścionek", "wybranka życia", "wybrany pośród wielu", "wybrane dobre wino" itd.

Są to skojarzenia bardzo, bardzo pozytywne.

* Jak myślicie skąd bierze się ta różnica w skojarzeniach wyrazów tak podobnych?

=========================================
Wybór – co dzięki  niemu możemy  dać?
=========================================

.. centered:: **"Wybrany znaczy wartościowy"!**

* Jak myślisz dlaczego tak jest?

* Czy masz doświadczenie czegoś co jest dla Ciebie szczególnie ważne, bo zostało wybrane?

Z jednej strony wybieramy te rzeczy, które mają największą wartość - skoro więc coś zostało wybrane to znaczy, że nie było "zwykłe". Taką kategorię możemy odnieść do świata rzeczy materialnych. To zdanie ma jednak drugie dno.

* Jak myślisz na czym polega te drugie dno?

.. note:: grupa próbuje wspólnie kombinować

Czy możemy na przykład kryterium "największej wartości" używać w odniesieniu do wyboru partnera życia? Każdy człowiek jest tak samo bezcenny. A jednak – ten który został wybrany pośród milionów i powiedział nam "tak" stał się najważniejszy. Właśnie – stał się! Sam moment **wyboru** sprawia, że rzecz/osoba/sprawa nabiera większej wartości dla nas. Możliwość wyboru staje się "potencjalną siłą", która może sprawiać, że coś lub ktoś stanie się dla nas ważne.

* Jakie rzeczy w moim życiu, normalnie "zwykle", stały się dla mnie bardzo wartościowe dzięki mojemu wyborowi?

.. note:: przyjaciel, wybór ksywki, miejsce gdzie pierwszy raz coś ;) było itd.

* Czy mam świadomość tego, że dokonując wyborów mogę "na zawsze zmieniać wartość czegoś w moim życiu"?

Popatrzmy, że tutaj nie chodzi o to, że wybieramy, że coś od tej pory już nie będzie/będzie ważne (o ile takich wybór jest technicznie możliwy, aby aktem rozumu coś takiego zmienić!!!!), ale że podejmując decyzje to się dzieje automatycznie jakby "w tle".

=========================================
Moje wybory – analiza  kroków
=========================================

Wypełnialiśmy wczoraj ankietę. Musieliśmy dokonywać, konkretnych wyborów, nawet takich "wbrew nas" gdy chcielibyśmy znaleźć inne (lepsze) rozwiązanie, ale takie nie było uwzględnione w możliwościach odpowiedzi. Spróbujmy przeanalizować teraz każdą z 14 sytuacji. Próbujmy się jednak koncentrować na etapach podejmowania decyzji niż na samej jej treści.

Analizujemy po kolei 14 pytań ks. Jarka. Przy każdym zadajemy pytania:

* Czy odpowiedź była dla Ciebie oczywista?

* Na czym dokładnie polegał dylemat tej odpowiedzi?

* Czy decyzja była dla Ciebie intuicyjna?

* Na podstawie czego kierowałeś się w czasie jej udzielania? (maksymalnie konkretnie! Jak ktoś mówi, że na nauczaniu Jezusa to niech poda o jaką przypowieść/naukę mu konkretnie chodzi)

* Co odegrało największą rolę? Serce? Rozum? Sumienie? Poczucie sprawiedliwości? itd.

.. warning:: Jest to zasadnicza część spotkania i powinna się przerodzić w swobodną rozmowę, jednak prowadzoną według takiego schematu, którego obowiązek utrzymania ma animator. Jeżeli grupa będzie ambitna a czas pozwoli niech sama stworzy kolejne sytuacje tzw. "trudne tematy" np.  In-vitro, antykoncepcja, eutanazja, popularyzowanie wiary itd. Nie koncentrujmy się jednak, jak to zwykle bywa, na samej treści i argumentach stron lecz na analizie wyboru i istoty dylematu!

Przykład, abyście jako animatorzy zobaczyli jak odkrywcze to mogą być rozmowy:

* Antykoncepcja

   * Dylemat na poziomie rozumu? Serca? Sumienia?

   * Opieramy się na czym? Na humane Vitae? Naprawdę? Ile osób to czytało?

   * Opieramy się może zatem na tym co ks. Proboszcz mówi?

   * Na czym polega DLA NAS dylemat? Na tym, że coś jest złe czy na tym, że jesteśmy nieposłuszni Kościołowi?

   * Dlaczego dla niektórych osób odpowiedź na tą sprawę jest tak oczywista?

.. note:: **Oczywiście** należy odpowiednio balansować między osobistymi odpowiedziami, a "ogólnym analizowaniem" w zależności od intymności tematu (to tyczy się też pytań ks. Jarka!)

**Cel:**
   Zobaczenie, że podejmowanie wyboru to złożony proces, którego ciężko ująć w schematy, zawsze indywidualny. Zwrócenie uwagi na to, że używamy różnych płaszczyzn naszego życia do rzucenia światła na sprawę (intelekt, intuicja, emocje itd.). Zobaczenie, których płaszczyzn kiedy używamy.


=========================================
Podsumowanie
=========================================

Podejmij tu i teraz jakąś decyzję, nawet najprostszą, ale zastanów się dlaczego tak a nie inaczej i wprowadź ją w życie jeszcze dzisiejszego dnia.

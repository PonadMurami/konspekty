Spotkanie 2. - “Na Brzegu Znaków”
*********************************

Cel spotkania
=============

Spotkania w~grupach “Na Brzegu” mają stworzyć przede wszystkim przestrzeń dialogu i~wzajemnego wsłuchiwania się w~głos innych członków Kościoła. Temu celowi zostały podporządkowane konferencje poprzedzające spotkania - by zainspirować, stworzyć wspólne doświadczenie, do którego teraz razem będziemy mogli się odnieść.

Dzisiejsza modlitwa to Akatyst ku czci Ducha Świętego. Celem dzisiejszego spotkania jest powrócenie do naszego sakramentu bierzmowania i~przypomnienie sobie o~roli Ducha Świętego w~poznawaniu Tajemnicy.

Wiara wymaga pytań - o~roli ciekawości
======================================

Przeczytajmy:

    Niech się nie trwoży serce wasze. Wierzycie w~Boga? I~we Mnie wierzcie! W~domu Ojca mego jest mieszkań wiele. Gdyby tak nie było, to bym wam powiedział. Idę przecież przygotować wam miejsce. A~gdy odejdę i~przygotuję wam miejsce, przyjdę powtórnie i~zabiorę was do siebie, abyście i~wy byli tam, gdzie Ja jestem. Znacie drogę, dokąd Ja idę» Odezwał się do Niego Tomasz: **«Panie, nie wiemy, dokąd idziesz. Jak więc możemy znać drogę?»**

    -- J 14,1-5

Słuchaliśmy dzisiaj konferencji, które poruszały temat zadawania pytań odnośnie wiary, tajemnicy, ale także zwyczajnie znaków i~czynności religijnych. Św. Tomasz w~powyższym fragmencie odważa się poprawić (!) mistrza.

.. note::
    | Schemat wypowiedzi jest taki:
    | [wzniosła opowieść o~przyszłości]
    | - wiecie dokąd idę
    | - nie Panie, wcale nie wiemy

* Czy byliśmy kiedyś świadkami podobnej sytuacji (niekoniecznie religijnej)? Jak się wtedy czuliśmy?

* Co chciałbym z~postawy św. Tomasza zabrać do swojego życia religijnego? Jak to by wyglądało w~2022 roku?

Wiara jako rozwój i~droga
=========================

Pytania, ciekawość, życzliwe konfrontowanie prowadzą do naszego rozwoju. To odwaga ucznia, który na pytanie nauczyciela “czy wszystko jest jasne?” odpowiada “nie, nie wiem dlaczego się tego uczymy” rozpoczyna najważniejszy etap edukacji - schodzi na głębszy poziom motywacji. Jak każda inna sfera naszego życia, wiara przechodzi różne etapy, dojrzewa razem z~nami. Paweł pisze:

    | Gdy byłem dzieckiem, mówiłem jak dziecko,
    | czułem jak dziecko, myślałem jak dziecko.
    | Kiedy zaś stałem się mężem,
    | wyzbyłem się tego, co dziecięce.
    |
    | -- 1 Kor 13, 11

Gdy jesteśmy dziećmi, nasz sposób postrzegania rzeczywistości jest dziecięcy. Gdy dojrzewamy, znów widzimy świat inaczej i~wiarę przeżywamy inaczej, i~tak na każdym etapie życia. **Wiara nie jest zjawiskiem statycznym, ale dynamicznym**, zmienia się i~ewoluuje, dlatego próby przeciągania jakiegoś z~jej etapów nie prowadzą zwykle do dobrych skutków.

* Jak kiedyś wyglądała moja wiara i~jej przeżywanie? (np. kiedy byłem dzieckiem)

A jak moja wiara wygląda w~węższym horyzoncie czasowym? Co teraz we mnie pracuje? Co się teraz zmienia/ostatnio zmieniło? Na jakich płaszczyznach się “zmienia”?

.. note:: Świadectwo animatora: o~widzeniu w~swoim życiu roli “światła” i~jego rozwoju tak samo jak i~“życia. Rozwój wiary wznosi się na obu tych skrzydłach. Gdy za dużo światła i~życie kuleje bliższy jestem faryzeuszom. Gdy zaniedbuje rozwój rozmowy moja wiara będzie zagrożona stagnacją.

Decyzyjność w~wierze
====================

Możliwość podejmowania decyzji jest jednym z~najbardziej bezpośrednich skutków wolności jaką jesteśmy obdarzeni. Podejmujemy tysiące mało widocznych decyzji dziennie. Podejmujemy też takie, które zapadają nam w~pamięć na całe życie i~dosłownie zmieniają rzeczywistość. Często mówimy, że “nie da się przed nimi uciec”, ponieważ bywają trudne, ale decyzje są przestrzenią pchania naszego życia do przodu, a~bez nich nie mielibyśmy szansy na rozwój. Zwiększająca się decyzyjność/sprawczość jest najlepszym wskaźnikiem naszego dojrzewania.

Spróbujmy się przyjrzeć decyzjom znanych nam postaci:

#. Św. Franciszek
#. Św. Piotr
#. Maryja

* Jakie decyzje tej osoby nam się podobają?

* Co pozwoliło tym osobom podjąć takie decyzje? Jakie ich cechy i~zasoby możemy wymienić?

Moja decyzyjność (wiary)
========================

Skupmy się na naszym podejmowaniu decyzji:

Decyzja 1:
    Masz pewną sumę pieniędzy, które postanowiłeś przekazać na cele charytatywne, na jaki cel przeznaczysz pieniądze?

Decyzja 2:
    Kupujesz prezent na święta dla babci. Możesz kupić jej witaminy dobre dla jej zdrowia lub apaszkę w~jej ulubionym kolorze. Co byś wybrał?

Decyzja 3:
	Modlitwa również jest dynamiczną drogą, pomyśl, co mógłbyś w~niej zmienić?

* Na jakich zasobach bazują moje decyzje?

* Jakie są moje “zasoby” (charyzmat) w~duchowości? (pytanie zadane bez odpowiedzi)

* Co było nam łatwiej wskazać - nasze zasoby czy zasoby św. Piotra, Maryi i~św. Franciszka? Co mi to mówi o~mnie samym?

Rola Ducha Świętego w~mojej decyzyjności
========================================

Bóg chce, abyśmy byli dojrzali, abyśmy osiągnęli mądrość na której będą bazowały nasze decyzje.

Przeczytajmy:

    Starość jest czcigodna nie przez długowieczność i~liczbą lat się jej nie mierzy: sędziwością u~ludzi jest mądrość, a~miarą starości - życie nieskalane.

    -- Mdr 4,8-9

* Co jest wyznacznikiem naszej dojrzałości w~wierze?

* Jaką rolę w~moim życiu ma Duch Święty?

Sakramentem dojrzałości jest bierzmowanie. To sakrament często “niedowartościowany” w~praktyce duszpasterskiej. Wracamy do niego stosunkowo rzadko. W~czasie Mszy Świętej przy udzielaniu tego sakramentu modlitwa po komunii brzmi tak:

    Wszechmogący Boże, udziel pełni dojrzałości chrześcijańskiej tym, których obsypałeś darami Twojego Ducha i~nakarmiłeś Ciałem Twojego Syna, † aby stale okazywali wobec świata wolność Twoich przybranych dzieci * i~przez swoją świętość spełniali prorocki urząd Twojego ludu. Przez Chrystusa, Pana naszego.

* Który fragment tej modlitwy wydaje mi się najbardziej trafiający w~moją obecną sytuację życiową? Dlaczego?

* W~jaki sposób Duch Święty pomaga nam w~podejmowaniu życiowych decyzji?

Wprowadzenie do modlitwy wieczornej (Akatyst)
=============================================

Akatyst jest modlitwą będącą **na brzegu** Kościoła Wschodniego i~Zachodniego. Jego nazwa pochodzi z~greki od słowa  a~- „bez”,  kathiden - „siedzieć”,hymn ten śpiewa się na stojąco.

Będziemy modlić się za pomocą Akatystu. Jest on bogaty w~treści i~pewnej (być może nowej?) wrażliwości na Ducha Świętego. Myślimy, że dość powszechnym doświadczeniem ludzi wierzących jest to, że mamy pewną trudność w~skupieniu się na treści modlitw śpiewanych.

.. note:: Jako przykłady: głębia teologiczna kolędy Bóg się rodzi, Exsultet, Zbliżam się w~pokorze, Te Deum.

Przeczytajmy teraz wspólnie wybrane fragmenty tej modlitwy i~podzielmy się nimi.

    | IKOS 10
    | Źródło rozumu i~geniuszu twórców – zamieszkaj w~nas,
    | Który śpiewasz w~pieśniach, którego głosi muzyka – zamieszkaj w~nas,
    | Źródło zachwytu poetów i~duszo rzeczy pięknych – zamieszkaj w~nas,
    | Który mówisz przez oratorów i~prowadzisz pędzel malarza – zamieszkaj w~nas.
    |
    | -- Akatyst do Ducha Świętego

* Co w~tym fragmencie jest Ci najbliższe?

* Co w~tym fragmencie Cię zaskakuje?

* Co z~ tego fragmentu możesz zabrać dla swojego życia duchowego obecnie?

* Akatyst jest przewietrzeniem naszego sposobu myślenia o~Trzeciej Osoby Trójcy Świętej. Czy kiedykolwiek wcześniej pomyślałeś o~nim jak powyżej?

W zależności od czasu spotkania proponujemy w~tym miejscu przeczytać inne fragmenty Akatystu - mogą być losowo wybrane przez kogoś z~grupy. Do każdego z~nich zadajemy dokładnie takie same pytania jak te powyżej.

Zastosowanie
============

Dla chętnych: w~czasie dzisiejszej modlitwy Akatystem miejmy w~ręku nie tylko notatnik, aby śledzić tekst ale także długopis. Zaznaczmy sobie na marginesie momenty do których chcielibyśmy w~najbliższym czasie wrócić, albo po prostu które wydają nam się szczególnie do nas skierowane.
